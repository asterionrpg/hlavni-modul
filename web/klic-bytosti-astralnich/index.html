<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="cs">
<head>
	<meta http-equiv="content-type" content="text/html; charset=utf-8"/>
	<title>Klíč bytostí astrálních</title>
	<meta name="generator" content="LibreOffice 6.4.5.2 (Linux)"/>
	<meta name="author" content="Martin Blaha, Jiří Buchta"/>
	<meta name="created" content="1998-12-19T14:17:00"/>
	<meta name="changedby" content="Vladislav Čech"/>
	<meta name="changed" content="1999-04-12T00:25:00"/>
	<meta name="classification" content="Asterion"/>
	<style type="text/css">
		@page { size: 8.27in 11.69in; margin: 0.98in }
		p { margin-bottom: 0in; direction: ltr; color: #000000; text-align: justify; orphans: 2; widows: 2; background: transparent }
		p.western { font-family: "Times New Roman", serif; font-size: 11pt; so-language: cs-CZ }
		p.cjk { font-family: "Times New Roman", serif; font-size: 11pt }
		p.ctl { font-family: "Times New Roman", serif; font-size: 10pt }
		h2 { margin-bottom: 0.04in; direction: ltr; color: #000000; text-align: justify; orphans: 0; widows: 0; background: #e5e5e5; page-break-after: avoid }
		h2.western { font-family: "Arial", sans-serif; font-size: 12pt; so-language: cs-CZ; font-weight: bold }
		h2.cjk { font-family: "Times New Roman", serif; font-size: 12pt; font-weight: bold }
		h2.ctl { font-family: "Arial", sans-serif; font-size: 10pt }
		h3 { margin-bottom: 0.04in; direction: ltr; color: #000000; text-align: justify; orphans: 0; widows: 0; background: transparent; page-break-after: avoid }
		h3.western { font-family: "Arial", sans-serif; font-size: 12pt; so-language: cs-CZ; font-weight: bold }
		h3.cjk { font-family: "Times New Roman", serif; font-size: 12pt; font-weight: bold }
		h3.ctl { font-family: "Arial", sans-serif; font-size: 10pt }
		p.sdfootnote-western { margin-top: 0.04in; margin-bottom: 0.04in; direction: ltr; color: #000000; font-family: "Times New Roman", serif; font-size: 10pt; so-language: cs-CZ; text-align: justify; orphans: 0; widows: 0; background: transparent }
		p.sdfootnote-cjk { margin-top: 0.04in; margin-bottom: 0.04in; direction: ltr; color: #000000; font-family: "Times New Roman", serif; font-size: 10pt; so-language: cs-CZ; text-align: justify; orphans: 0; widows: 0; background: transparent }
		p.sdfootnote-ctl { margin-top: 0.04in; margin-bottom: 0.04in; direction: ltr; color: #000000; font-family: "Times New Roman", serif; font-size: 10pt; text-align: justify; orphans: 0; widows: 0; background: transparent }
		a.sdfootnoteanc { font-size: 57% }
	</style>
</head>
<body lang="cs-CZ" text="#000000" link="#000080" vlink="#800000" dir="ltr"><p style="margin-top: 0.04in; margin-bottom: 0.04in; border: 1px solid #000000; padding: 0.01in 0.06in; font-variant: small-caps; letter-spacing: 1.0pt; orphans: 0; widows: 0; background: #cccccc">
<font face="Arial, sans-serif"><font size="4" style="font-size: 14pt"><b>Klíč
bytostí astrálních aneb Průvodce lovce přízraků po stvořeních
Světa Stínového</b></font></font></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Už od počátku věků se v&nbsp;blízkosti lidských, trpasličích
a elfích obydlí objevovaly stvůry, usilující jim o život. Tehdy
jen málokdo věděl, jak s&nbsp;nimi bojovat, a tak vítězila buď
hrubá síla a počet nebo příšery. Pak ale přišla doba
vzestupu, Eldebranská říše zrodila mistry zaklínače, kteří
dobře znali slabiny svých protivníků a dokázali ochránit celou
zemi před útoky nestvůr. To byl čas lstí, úskoků a kouzel, kdy
bytosti ze Stínového světa umíraly po stovkách, přestože proti
nim stál jediný člověk. Moc mistrů zaklínačů byla obrovská,
ale stejně tak i jejich pošetilost. Mysleli si, že vybijí všechny
nestvůry, a proto své učení předávali jen ústně a útržkovitě.
Jejich žáci později sepsali vše, co se dozvěděli, ale lidská
paměť je děravá a informace od jejich mistrů byly kusé.
V&nbsp;eldebranských zaklínačských bestiářích se objevily
mnohé chyby a spousta informací se ztratila (jak se ostatně čtenář
může přesvědčit z&nbsp;úryvků na začátku každého oddílu).
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Pak padl Eldebran a mistři zaklínači zmizeli s ním. Stínový
svět znovu otevřel své brány, bestie po tisících zaplavily náš
svět. Dlouho trvala doba temna, než povstali Lovci přízraků<sup><a class="sdfootnoteanc" name="sdfootnote1anc" href="#sdfootnote1sym"><sup>1</sup></a></sup>,
aby pomohli sužované zemi. Já jsem byl jedním z&nbsp;prvních,
kdo oprášil staré bestiáře a pozvedl meč proti přízrakům a
hydrám. Spolu s&nbsp;ostatními jsme se pokoušeli obnovit slávu a
umění starých mistrů zaklínačů. Museli jsme znovu objevovat
slabá místa bytostí ze Stínového světa, neboť staré prameny
byly často vyschlé či zkažené. Poznání, obsažené v&nbsp;této
knize, vykoupilo mnoho mých přátel vlastní krví a někdy i
životem. Nechť již nikdy neupadne v&nbsp;zapomnění.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Ciezislav Záhořský</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Poznámka: Úryvky před popisy nestvůr pocházejí právě
z&nbsp;eldebranských zaklínačských bestiářů.</p>
<p style="margin-top: 0.17in; margin-bottom: 0.04in; border: 1px solid #000000; padding: 0.01in; orphans: 0; widows: 0">
”<i>Myslíte si, že bazilišek je příšerný netvor? Jak ale
musí vypadat člověk, který jej přivolal!”</i></p>
<p style="margin-top: 0.17in; margin-bottom: 0.04in; border: 1px solid #000000; padding: 0.01in; orphans: 0; widows: 0">
<i>Mortus Černý</i></p>
<h2 class="western">Bazilišek<i><span style="font-weight: normal"> </span></i>
</h2>
<p style="margin-top: 0.04in; margin-bottom: 0.04in; orphans: 0; widows: 0">
”<i>...ze všeho potvorstva co po zemi chodí, tento nejhorší
jest. S&nbsp;tělem ještěřím, šupinama zelenýma a očima
hadíma, v&nbsp;jeskyních se schovává. Zjevného důvodu nemaje
občas do krajiny okolní vylézá a když člověka na své cestě
potká, tu hned na něj své oči zlé upře. V&nbsp;těch očích
jest toliko krutost, krvežíznivost a zloba taková, že jediný
pohled baziliška vše živé v&nbsp;kámen promění. Kdo zabít
stvůru tuto by chtěl, zrcátko do jedné ruky musí vzít a meč do
druhé. Na netvora toliko v&nbsp;zrcátku hledět, obraz jeho
ublížiti nemůže. Takto zbaven své zbraně největší, není už
bazilišek žádným soupeřem pro muže srdnatého...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Bazilišek je asi pět metrů dlouhý ještěr, který se díky svému
dosti zavalitému trupu pohybuje neohrabaně. Na krátkou chvíli
však dokáže přinutit své svalstvo k&nbsp;výkonu, jež uvede
jeho končetiny do úctyhodného tempa. Jeho tělo je pokryto
zelenými šupinami, na hřbetě má dlouhý hřeben začínající
těsně za hlavou a končící až na ocase. Když je rozzuřen,
naježí se a vypadá větší, než ve skutečnosti je.
Trojúhelníková hlava, na níž jsou z&nbsp;boku posazeny dvě
vypouklé hadí oči, trčí výhružně dopředu a neustále se
pomalu kývá ze strany na stranu. Tlamu má plnou zubů ostrých
jako jehly. Sliny baziliška, stejně jako jeho krev jsou prudce
jedovaté.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tato zrůda sídlí hlavně v&nbsp;lesích, v&nbsp;opuštěných
jeskyních či brlozích divokých zvířat. V&nbsp;doupěti se ovšem
zdržuje pouze v&nbsp;noci, ve dne obchází část svého loveckého
teritoria, které může mít v&nbsp;průměru i desítky kilometrů.
Ještě nebyl zaznamenán případ výskytu dvou bazilišků na
jednom místě a ani nebyl pozorován jejich střet, takže vůbec
nevíme, jak by na sebe reagovali. Je ale velmi pravděpodobné, že
by došlo k&nbsp;boji.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Bazilišek často útočí bez zjevného důvodu a pokud zrovna
neloví něco k&nbsp;jídlu, může na oběť upřít svůj uhrančivý
pohled a natrvalo ji proměnit v&nbsp;kámen. Tato jeho schopnost je
velmi nebezpečná, a proto se začátečníkům nedoporučuje něco
si s&nbsp;touto stvůrou začínat. Co se týče použití zrcátka,
je sice pravda, že baziliškův odraz v&nbsp;zrcadle nemůže nikoho
zkamenět, ale i tak je to pořád nebezpečný a velmi záludný
netvor (nezapomeňte na jeho sliny) a tudíž může ztížená
orientace předem souboj rozhodnout. Navíc si baziliška ani
nemusíte všimnout, protože barva jeho těla se mění tak, aby
dokonale splynul s&nbsp;okolím.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Schopnost baziliška se vysvětluje jako extrémní
případ jakési hypnózy či sugesce. Při hypnóze se ovšem působí
na danou osobu jako celek, zatímco u pohledu baziliška se
znehybňují jednotlivé buňky protivníkova těla a vsugerovává
se jim proměna v&nbsp;kámen. Tento proces je dokonalý, kamenem se
stává úplně celé tělo. Nejsou tedy pravdivé pověsti o
sochách, které měly ještě živé hlavy a volaly o pomoc. Co je
ale podstatné, jedná se o proměnu vratnou. Na Asterionu žijí
lidé, kteří dovedou kámen obrátit zpět v&nbsp;člověka, ovšem
není jich mnoho. Problém je taky v&nbsp;tom, že pokud soše upadne
nějaká část, projeví se to i na znovuoživeném těle.</p>
<h2 class="western">Bleskavec</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>jest dítětem bouře. Za nocí temných, kdy z&nbsp;oblohy
oblaky pokryté prudký déšť snáší se a jeden blesk za druhým
okolí ozařuje, může se bleskavec do světa našeho dostati. To
pak blesků několik s&nbsp;ranou ohlušující do sebe narazí, pro
záblesk světelný viděti ničeho nelze. Na místě, kde srážka
tato udála se, zploštělá koule s&nbsp;chapadly mnohými zůstane.
Tvoru zvláštnímu vaditi nebude, když bouře jeho rodná jinam
přesune se, an ze vzduchu energii vysává, blesky na všechny
strany světa sesílá a spoušť, jež za ním v&nbsp;krajině
spálené zůstane, řádění fénixe připomíná…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tělo bleskavce má tvar tělesa, které učenci nazývají rotační
elipsoid. Lidé vzdělaní poněkud méně si pod tím mohou
představit kouli, která se působením tlaku shora zploštila.
Šířka tohoto disku je něco okolo metru, na výšku měří asi
šedesát centimetrů. Do všech stran z&nbsp;něj vyrůstají tenká
půlmetrová chapadla, po celém obvodu jich může být několik
desítek. Rovněž smyslové orgány, jež používá k&nbsp;orientaci
v&nbsp;prostoru a ke vnímání okolí, jsou rozmístěny rovnoměrně
po obvodu těla a nikdo tedy nemůže říct, kde má přední a kde
zadní část. Kruhová ústa, ozbrojená malými ostrými zuby hned
v&nbsp;několika řadách, jsou na dolní straně elipsoidu.
Bleskavec se pohybuje klouzavým letem nízko nad zemí, ale může
se zvednout i do velké výšky a umí také nabrat pořádnou
rychlost. Barva jeho těla bývá různá, nejčastěji šedivá,
hnědá nebo namodralá.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Bleskavci se vyskytují na místech, kde není moc hořlavého
materiálu. Potkat je proto můžete ve skalách, jeskyních,
opuštěných hradech či sklepeních. Vlhko jim nesvědčí. Žijí
buď sami nebo ve skupinách a loví vše živé, co se ocitne
v&nbsp;jejich blízkosti, člověka nevyjímaje.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Své jméno dostali po zvláštní schopnosti, kterou disponují.
Vysávají totiž ze svého okolí magickou energii, kterou pak
vyzařují ve formě výbojů různých barev. Jinými slovy řečeno
metají blesky na všechny strany. Svou kořist nejprve blesky omráčí
nebo usmrtí, snesou se na ni a po částech ji pozřou. Nevýhodou
v&nbsp;boji s&nbsp;nimi jsou veškerá kovová brnění, která
jednak omezují v&nbsp;pohybu a jednak umocní účinek blesků.
Některé jejich blesky mohou protivníka i oslepit. Další
nevýhodou je nemožnost překvapit je zezadu, protože vnímají
celým povrchem těla a mohou pak bojovat s&nbsp;několika protivníky
současně bez nejmenšího problému. Jejich tělo je ovšem poměrně
měkké a poněkud neohrabané, takže podaří-li se obránci
nenechat se přizabít blesky, není problém toto stvoření během
krátké doby vyřídit. Při setkání s&nbsp;několika bleskavci se
hlavně nesmíte nechat obklíčit. Z&nbsp;jejich sevření není
úniku. Nejlepší taktikou je před skupinou prchnout a pokud se při
pronásledování rozdělí, vyřídit je po jednom. Ideální
situace je, když s&nbsp;sebou máte družinu čítající stejný
počet nebo více členů, než je útočících nestvůr. Potom se
každý může plně věnovat jen jednomu z&nbsp;nich a nestarat se o
to, koho má v&nbsp;zádech.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Je možno narazit i na bleskavce, kteří mají
přes dva metry v&nbsp;průměru. Ti jsou velmi nebezpeční a boj
s&nbsp;nimi není snadná záležitost. Už proto, že při odchodu
z&nbsp;tohoto světa se bleskavec roztrhne v&nbsp;obrovském výbuchu,
který zraní všechny okolo. Jako památka na jeho smrt pak na místě
zůstane kráter úctyhodné velikosti.</p>
<h2 class="western">Děti živlů</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...nikomu na světě širém známo není, jaká jejich podoba
skutečná jest. Neb ani zjeviti se mohou podobni člověku, zvířeti
i věci libovolné, přičemž tělo jejich tvořeno jest toliko tou
esencí, ze které pocházejí. Jsou to stvoření chytrá i řečí
obdařená, když však hlasem svým hromovým na člověka
promluviti ráčí, tu mnohdy oslovený uprchne stižen děsem ze
zjevení hrozivého, nebo též v&nbsp;mdlobách na zem se skácí...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Děti živlů jsou bytosti ztělesňující jednotlivé elementy
Asterionu. Jsou známy čtyři druhy – děti ohně, země, vody a
vzduchu, které se sice od sebe liší jako jeden živel od druhého,
ale mají některé vlastnosti společné. Děti živlů mohou být
různě silné a platí, že čím je tato bytost větší, tím
větší je i její moc. Nejmocnější z&nbsp;dětí živlů mohou
být velmi nebezpeční, mohou dokonce vyvolat živelné pohromy
schopné ohrozit velká města. Dalším společným znakem těchto
bytostí je jejich schopnost libovolně měnit tvar těla, ve kterém
se nacházejí. Obecně platí, že děti živlů jsou složeny jen
z&nbsp;toho elementu, který zastupují a jejich vlastnosti vycházejí
právě z&nbsp;moci daného živlu. Všichni používají magii
příslušející tomuto živlu a jsou proti němu absolutně imunní.
Vlastně ještě více: pokud například zaútočíte ohnivým
kouzlem na faegila – syna ohně, ještě jej posílíte, dodáte mu
energii. Zraněné dítě živlu se může zregenerovat v&nbsp;prostředí,
v&nbsp;němž převládá jeho mateřský živel, ale tento proces
není bleskurychlý, trvá od několika minut až po desítky hodin
(v závislosti na vážnosti poranění). Děti živlů mají
k&nbsp;lidem, elfům, trpaslíkům a dalším humanoidům mnohem
blíže než ostatní tvorové ze Stínového světa. Proto na
správné zavolání často přicházejí i z&nbsp;velké dálky, aby
si poslechli žádost člověka a případně mu pomohli nebo ho
využili ke svým hrátkám a vlastním cílům.</p>
<h3 class="western">Dungil – dcera vody</h3>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...jako vír vodní zjeviti se může, či v&nbsp;podobě
lidské, zvířecí i jiné, tvary roztodivné jest schopna na sebe
bráti. Mocí převelikou dcera vodní oplývá, však hlavní její
síla v moudrosti jest. Jsa stvořena z vody, jež kontinenty omývá
a řekami mnohými do všech koutů světa širého dostává se,
dcera živlu tohoto pak znalosti všechny má, které voda na své
cestě posbírá...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tak jako ostatní děti živlů, i tato vodní bytost na sebe může
brát různé podoby, které ovšem musí přibližně odpovídat
její velikosti. Nejčastěji byla spatřena jako vodní vír, ale
také ona si z&nbsp;neznámých důvodů oblíbila humanoidní
podobu. Její tělo v&nbsp;jakékoli podobě má modravou nebo
modrozelenou barvu, občas může být i úplně průhledné. Po
psychické stránce stojí za pozornost zejména proslulá moudrost
této bytosti, která obvykle bývá hlavním důvodem k&nbsp;jejímu
vyvolání. Dungil ví mnoho věcí, které se lidem zdají být
důležité. Ne všem je ale ochotna je sdělit.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jejím obydlím jsou všechny řeky, jezera i moře a obecně by se
dalo říci, že čím je vodní plocha větší, tím mocnější
dcery vody ji obývají. Obvykle se vyskytuje ve skupinách,
samotářských povah mezi nimi moc není. Ostatním tvorům se
vyhýbají. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Může se stát, že i tato jinak velmi moudrá bytost, je svedena
stranou zla, a pak může napáchat značné škody. Proto už s&nbsp;nimi
bylo svedeno mnoho bojů a dobře se ví o jejich přednostech a
slabinách. Díky své chytrosti využívají dcery vody všechny
výhody terénu, ve kterém se bojuje, obkličují protivníky,
nenadále jim vpadají do zad nebo si pomáhají tím, že vyvolají
prudké bouře, rozvodní řeky či jezera a podobně. Také znají
své protivníky a vědí o jejich slabinách, které proti nim
využívají. V&nbsp;boji útočí proudem vody na dálku i na
blízku, používají různá vodní kouzla a některé dokonce útočí
na psychiku svých nepřátel. Boj proti nim je velmi těžký, neboť
jsou nejmocnější ze všech dětí živlů. Vyplatí se mít dobré
brnění, výbornou zbraň a pokud možno je nejdřív napadnout
zdálky pomocí kouzel a střelných zbraní, a pak teprve přistoupit
na boj zblízka. Nejdůležitější zásada je: nikdy se nebít
s&nbsp;dungil poblíž nějakého většího zdroje vody. I tak je
silným protivníkem, ale pokud má z&nbsp;čeho čerpat energii, je
téměř neporazitelná.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Pověstná je vychytralost a lstivost dcer vody.
Málokdy vám přímo odpoví na položenou otázku, pokud se s&nbsp;vámi
budou vůbec bavit, spíše budou různě odbíhat od tématu a samy
co nejvíce vyzvídat od vás. Někdy dokážou ošálit člověka
natolik, že jim ochotně vyzradí dokonce i taková tajemství,
která by se bál přiznat i před Lamiusovým soudem.</p>
<h3 class="western">Faegil – syn ohně</h3>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...z celé čtveřice děcek živlů tento nejdivočejší a
nejútočnější beze sporu jest. Jako oheň, z&nbsp;něhož
pochází, jest nevyzpytatelný a nezkrotný, člověk nikdy věděti
nemůže, co v&nbsp;okamžiku příštím udělati hodlá. Děcka
živlů jiných větší silou oplývají, jejich síla však vázána
jest, pomalu uvolňuje se a prudkost jí chybí. Však oheň, kterým
tato bytost vládne, náhle a bez varování přijíti může a co na
síle mu pochybí, to rychlostí šíření svého hravě vyváží...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Podstatou tohoto stvoření je oheň. Celé&nbsp;je vytvořeno z&nbsp;ohně
a také jeho vlastnosti a reakce vycházejí z&nbsp;tohoto živlu.
Faegil může mít libovolný tvar, ale nejčastěji se vyskytuje
jako obrovský plamen, hořící ohnivý sloup nebo ve tvaru
humanoida. Jeho velikost je libovolná a dá se z&nbsp;ní poznat
síla daného syna ohně. Ti nejsilnější z&nbsp;nich jsou opravdu
obrovští a není radno jim zkřížit cestu.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Synové ohně se vyskytují hlavně v&nbsp;nitru země, odkud však
někdy vycházejí na povrch. Je možno na ně narazit ve
vulkanických oblastech, například v&nbsp;okolí činných sopek.
Ovšem za příznivých podmínek se mohou objevit i na zcela
neočekávaných místech, stačí, aby v&nbsp;blízkém okolí hořel
alespoň menší oheň. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji hodně záleží na tom, jak je útočící faegil silný.
I ti slabší z&nbsp;nich jsou nepříjemní protivníci, boj s&nbsp;těmi
nejsilnějšími je hotové peklo. Díky své podstatě jsou imunní
téměř vůči všemu, voda jim ublíží pouze ve velkém množství.
Útočí tím, že na dálku vrhají ohnivé koule, které mohou po
zásahu i vybuchnout, chrlí dlouhé plameny a když se přiblížíte,
dostane se vám opravdu vřelého přijetí. Jejich dotek patří
k&nbsp;zážitkům, na které se nezapomíná. Obyčejné zbraně
s&nbsp;nimi nic nesvedou, většinou buď shoří nebo se rozžhaví
a nedají se udržet. Také brnění nemusí boj vydržet a nechat se
upéct v&nbsp;rozžhavené plátové zbroji není nejpříjemnější
smrt. Možná se vyplatí víc sázet na rychlost a obratnost než na
brnění, ale syn ohně je také velmi rychlý, takže se to nemusí
vyplatit.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Přestože to možná vypadá jako nesmysl, zjistil
jsem zajímavou věc. Faegil není zranitelný obyčejnou zbraní.
Pokud však zbraň potřete svěcenou vodou nebo ještě lépe
svěceným olejem, lze ho takovou zbraní dobře zasáhnout. Proč
tomu tak je, nemám nejmenší tušení, podstatné však je, že to
funguje.</p>
<h3 class="western">Siagil – dcera vzduchu</h3>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...hlavními vlastnostmi, jenž dceři větrné přisuzovány
bývají, rychlost a nestálost jsou. Ana tak rychle pohybuje se, že
se lidem zdáti může, jakoby na více místech současně stála.
Její obrysy nestálé jsou a pořád se mění, že nikdo říci
není schopen, jaký tvar její jest. Hlas její hrozivě zní,
jednou bouře větrné burácení připomíná, jindy zas kvílení
vichru mezi skalami podoben. Její činy většinou škodlivé pro
lidi jsou, že málokdo o ní jinak než slovem hanlivým promluví.
Toliko námořníci si ji pochvalovati mohou, když do plachet jejich
lodí opře se a rychlost plavidel tak dechem svým zvýší...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Siagil se dříve říkalo dcera vichru, protože prudký vítr je
hlavním znakem jejího působení. Její podstata není zlá, jen je
nerozvážná a mnohdy si ani neuvědomuje, jaké škody svým
dováděním napáchala. Jako jediná si moc nelibuje v&nbsp;humanoidní
podobě, byla spatřena výhradně jako větrný vír, větrná koule
nebo sloup vzduchu, vždy dokonale průhledná. Občas se nedá
spatřit vůbec, a i když je viditelná, její obrysy jsou nejasné
a než se na ně stačíte zaměřit, už se přesouvá zase na jiné
místo. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Dceru vzduchu můžete potkat prakticky všude, i když nejraději má
otevřená prostranství, širé stepi, pouště a nekonečnost
mořské hladiny. Může být sama nebo lítat s&nbsp;jinými dcerami
vzduchu. Často se mezi sebou předhánějí v&nbsp;rychlosti, a to
je pak v&nbsp;oblasti pod nimi boží dopuštění. Občas se najde
zlomyslná siagil, která zneužívá své umění tvořit iluze
v&nbsp;tetelícím se vzduchu. Jev zvaný „fata morgána“ bývá
obvykle její dílo.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji s&nbsp;ní vám rychlost není vůbec nic platná,
protože v&nbsp;ní se siagil nikdo nevyrovná. Útočí tím, že na
protivníka vrhá ze všech stran předměty, které leží kolem ní,
od ostrých zrnek písku, po stromy vytržené ze země i s kořeny.
Prudký vítr snižuje pohyblivost nepřátel v&nbsp;boji a ani zásah
samotné dcery vzduchu není moc příjemný. Používá také
vzdušná kouzla, nejčastěji blesky, a některé ze&nbsp;siagil
mohou tvořit iluze. Pokud na ni chcete zaútočit, vyplatí se mít
dobré brnění a vynikající zbraň pro útok tváří v&nbsp;tvář.
Je téměř nemožné zasáhnou ji střelnou zbraní. Nejenže se
vyhne vystřeleným šípům či kamenům, ale dokonce je může
obrátit proti útočníkovi.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Vzduchu je všude víc než dost a siagil přiletí
na správné zavolání jako vítr. Málokdy je ale ochotna vykonat
nějakou práci, která se jí nelíbí, což znamená, že není
ochotna udělat vůbec nic. Pokud se vám ji k&nbsp;tomu podaří
přemluvit, splní svěřený úkol schválně špatně nebo svou
zbrklostí udělá víc škody než užitku.</p>
<h3 class="western">Torgil – syn země</h3>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...síla jeho předčí sílu dětí živlů ostatních, an
hravě může balvany obrovské zvedati a házeti s&nbsp;nimi, kam je
mu libo. Nejsilnější bytosti pak i kopce či hory přemístiti
mohou, než z&nbsp;vůle své sotva dělati budou práci takto
namáhavou. Řečeno jest, že existují zaříkadla k&nbsp;přivolání
dětí živlů sloužící a také jest možno je přinutiti k&nbsp;tomu,
aby skutky neuvěřitelné pro vyvolávače vykonali. Však přetěžká
domluva s&nbsp;nimi, neb bytosti tyto jsou pomalé neuvěřitelně a
k&nbsp;činu rozhoupati se mohou až za drahnou dobu...” </i>
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tělo této bytosti tvoří země a kamení. Proto nepatří
k&nbsp;nejrychlejším, což vyrovnává nepředstavitelnou silou.
Také v&nbsp;myšlení je pomalejší a velmi dlouho trvá, než se
k&nbsp;něčemu rozhodne. Pak to ale většinou stojí za to. Může
libovolně měnit tvar svého těla, tato přeměna ale trvá o něco
déle než u ostatních dětí živlů. Nejčastěji mívá
humanoidní tvar, kterým velmi připomíná zlobra, protože však
není tvořen jen kamením, není tak hranatý a má hnědou barvu.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Syny země můžete potkat v&nbsp;lese i v&nbsp;horách, v&nbsp;poušti
i bažině, na zemi i v&nbsp;podzemí, ovšem vyskytují se spíše
vzácně a vždy jen v&nbsp;jednom exempláři. Pokud se potkají
dva, chovají se tak, jako by o tom druhém nevěděli.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Pokud se vám podaří vyprovokovat jinak poměrně klidného torgila
k&nbsp;boji, ukáže vám, že není jednoduchý protivník. Umí
vrhat kameny různých velikostí rychlostí, kterou by od něj čekal
málokdo, a úder jeho pěsti pošle k&nbsp;zemi i nejmohutnějšího
trolla. Nejsilnější exempláře umějí vyvolat i zemětřesení,
mohou otevírat trhliny pod nohama útočníků, které je pohltí a
zase se uzavřou. Jednou jsem dokonce viděl, jak se syn země
ponořil do země a vynořil se na pěti místech současně ve formě
pěti méně silných bytostí. Útočníkovi napadenému z&nbsp;pěti
stran současně se pak sotva povedlo zachránit holý život útěkem.
Při boji se jednoznačně vyplatí sázet na rychlost, brnění
proti torgilovi pomáhá jen částečně. Toto stvoření také
vyniká úžasnou vytrvalostí a houževnatostí. Pokud je vidět, že
mu docházejí síly, je dobré prudce zaútočit a nedát mu šanci
ponořit se do země a načerpat novou energii.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Jednání s&nbsp;torgilem je obtížné, jelikož
má pomalejší myšlení, a tak může trvat dlouhou dobu, než
vůbec pochopí, co se po něm chce. Obvykle si pak zadaný úkol
pečlivě promyslí a pak se teprve rozhodne, zda jej vůbec vykoná.
Pokud se syn země rozhodne, že zadanou věc pro vás neudělá,
neexistuje žádná možnost přesvědčit ho o opaku.</p>
<h2 class="western">Draci</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>vše špatné, co o nestvůrách všelikých řečeno, pro
draky dvojnásob platiti bude. Neb bestie tyto líté vlastnostmi
špatnými stvoření všechna světa našeho předčí. Ba dokonce
ni vivernů praotci soupeřiti s&nbsp;nimi nemohou, jelikož draci
nejen silou a velikostí nad nimi vyniknou, ale též zlobou,
zákeřností a inteligencí. Proto můžeš-li, člověče, bestiím
šupinatým zdaleka se vyhni, neb není v&nbsp;moci lidské
uhodnouti, jaké neřádstvo drak chystati může. Jistotou jedinou
toliko jest, že nižádná dobrá věc vzejíti z&nbsp;hlav jejich
nemůže…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
O dracích, bájných a údajně nesmrtelných stvořeních, by se
dalo vyprávět opravdu velmi dlouho. Většinou jsou to stvoření
zlá, zákeřná a někdy i hloupá a marnivá. Ovšem nikdy je
nesmíte podceňovat. Hloupých draků je jako šafránu a ti ostatní
si díky své dlouhověkosti na našem světě nasbírali dostatek
zkušeností. Tyto vědomosti a moc, kterou vládnou, pak používají
k&nbsp;dosažení rozličných cílů, nejčastěji nějakých
špatností. Není jednoduché je přinutit, aby vám věnovali aspoň
trochu pozornosti. S&nbsp;lidmi se moc nebaví a není výjimkou,
když na ně zaútočí naprosto bezdůvodně. Tělo draků nezapře
ještěří původ, není však na světě ještěra, jehož vzhled
by působil tak odporným dojmem. Hlava s&nbsp;hadíma očima a
dlouhou tlamou plnou ostrých zubů, je napojena na dlouhé, štíhlé
šíji. Mohutné tělo je poseto tvrdými šupinami, poblíž lopatek
vyrůstají mohutná křídla, která draka udrží ve vzduchu celé
hodiny. Jeho přední končetiny jsou o něco slabší než zadní,
stále však dostatečně silné k&nbsp;tomu, aby byl běžící drak
schopen vyvinout slušnou rychlost. Všechny čtyři nohy mají ostré
drápy, kterými nestvůra rozpárá koně jakoby nic. Výtečnou
zbraní je také dlouhý a silný ocas. Barva šupin této bytosti
může být různá, obvykle jsou to špinavé odstíny červené,
hnědé šedé zelené, žluté nebo mohou být úplně černé. O
barvě očí se vedou dohady, pohlédnout do nich se totiž hned tak
někdo neodváží a pokud ano, může to být to poslední, co
uvidí. Převládá tvrzení, že jsou jedovatě žluté, ale jiní
viděli i zelené nebo rudě zářící. Velikosti draků jsou různé,
od desetimetrových drobečků až po padesátimetrové giganty.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Není přesně známo, kde se draci většinu času zdržují. Můžeme
jen hádat, že to budou hluboké jeskyně, neprobádané horské
oblasti dostupné pouze ze vzduchu, a podobně. Naštěstí je jich
poměrně málo, jinak by už pravděpodobně ovládli většinu
oblastí našeho světa. Převládá jednotný názor na život
draků, jsou to samotáři nepřátelští ke svému okolí. Jako o
všech legendárních bytostech i o nich se tvrdí, že ve svých
slujích mají obrovské poklady nedozírné ceny. V&nbsp;tomto
případě asi nepůjde jen o pověst, přece jen se už v&nbsp;několika
málo případech podařilo zlého a příliš nebezpečného draka
zabít a to, co se našlo v&nbsp;jeho doupěti, bohatě vyvážilo
všechny náklady spojené s&nbsp;výpravou.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Než se dostaneme k&nbsp;boji samotnému, rád bych připomněl jednu
věc. Draci jsou nejnebezpečnější stvoření na Asterionu. Mají
neuvěřitelnou sílu, odolnost, jsou houževnatí a jejich moc je
pro normální lidi nepochopitelná. Nemají pouze jedinou věc:
slabé místo. Útočí na zemi i ve vzduchu, někteří z&nbsp;nich
se bez problémů pohybují i pod vodou. V&nbsp;boji používají
různá kouzla, záleží pouze na typu draka a na jeho schopnostech.
Jinak útočí tlamou plnou zubů ostrých jako meče, předními
tlapami s&nbsp;drápy a také silným ocasem. Pomalejšího
protivníka mohou jen tak mimochodem rozšlapat na kaši.
Nejnebezpečnější zbraní je ale jejich dech. Mohou chrlit
plameny, horkou páru či vzduch, kyselinu, ledový dech a další,
opět záleží na typu draka. Zdá se, že různé typy draků se
liší podle barev, dosud se však nikomu nepodařilo je nějak
rozškatulkovat. Obranou proti nim je hlavně rychlost a dobrá
ochranná kouzla namířená proti jejich smrtícímu dechu. Ovšem
daleko nejlepší je vůbec se k&nbsp;drakům nepřibližovat. Kdysi
existovali lidé, zvaní drakobijci, kteří tyto bytosti lovili.
Jejich moc musela být nesmírná a dnes už žijí pouze
v&nbsp;legendách. A ani drakobijci se na lov nevydávali samostatně,
ale ve skupinách. Já osobně neznám žádného z&nbsp;lovců
přízraků, který by byl schopen se s&nbsp;drakem utkat. Pokud vím,
jednoho draka dostala družina mnichů Subotamu vedena visítárem,
bojovým mágem se schopnostmi v&nbsp;mnohém převyšujícími vše,
co si dovedeme představit. Dalšího pak dostala družina Torka
Tilkilarina v&nbsp;době, kdy s&nbsp;nimi ještě putoval i Černý
rytíř Mortus, údajně nejlepší šermíř obou kontinentů, a
moje maličkost. Zabili jsme ho za cenu nemalých ztrát. O jiném
případu mi není nic známo. Jestli si i nadále děláte zálusk
na dračí poklad, bůh vám pomáhej.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Kromě špatných draků, které jsem popisoval
výše, existují i draci dobří. Ti jsou ale naprostou záhadou.
Jejich šupiny mají jasnou, výraznou barvu, draci samotní jsou
velmi moudří a jejich síla a moc v&nbsp;mnohém převyšuje zlé
příbuzné. Objevují se nečekaně, mizí neznámo kam. Je jich
velmi málo. Pokud se už objeví, musí mít dobrý důvod a
zpravidla vykonají čin, o kterém se pak ještě dlouho mluví.
Někdy dokonce napadnou (a porazí) zlého draka, jehož přítomnost
otrávila široké okolí, nebo se pustí do obřího viverna a
roztrhají jej na kusy. Setkání s&nbsp;drakem dobra je
nezapomenutelným zážitkem a jen málo lidí se tím může
pochlubit.</p>
<h2 class="western">Dryáda</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>víly tyto uprostřed stromů živoucích přebývají a o
to, by dobře prospívaly, starají se. Kdo stromu jejich ublížiti
by chtěl, se zlou se potázati může, neb pro dryáda každou strom
její jako přítel nejbližší jest a tato brániti ho bude mocí
svou nesmírnou. Když však přece povede se člověku nehodnému
strom její pokáceti, tu dryáda ubohá žalem trápí se a nedlouho
poté na věčnost se odebere…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Hluboko v&nbsp;srdcích prastarých lesů je možno střetnout
dryády, ochránkyně stromů a lesního života. Mají podobu
štíhlounkých dívek oblečených v&nbsp;šatech barvy lesa. Jejich
vlasy jsou někdy dlouhé až k&nbsp;pasu a mohou mít nejrůznější
lesní barvy od zelené, přes žlutou a rudohnědou až po tmavou,
téměř černou hněď. Díky vhodnému maskovacímu oblečení je
někdy těžké je spatřit a právě o to dryádám jde. Dlouhé
šaty nijak neomezují jejich mrštné pohyby, vypadá to spíše,
jako by byli součástí těchto stvoření. Také pohyb dryád je
naprosto nehlučný, mohou třeba proběhnout přes vrstvu suchých
listů a větviček a přesto nevydat sebemenší zvuk.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tyto bytosti žijí výhradně uprostřed starých hvozdů a starají
se o ně. Temným hvozdům se vyhýbají. V&nbsp;lesích si staví
menší městečka, skládající se z&nbsp;chýší spletených
z&nbsp;větviček stromů. Jejich domky mají zakulacený tvar a jsou
po většinu roku obrostlé zeleným listím. Díky tomu se mezi
lidmi rozšířila nepravdivá legenda o tom, že dryády žijí
uvnitř živých stromů. Jako stvoření lesa nesnášejí oheň,
největší lesní zhoubu. Také nikdy zbytečně nezabijí a pokud
někdo zabloudí až k&nbsp;jejich obydlím, vyvedou jej z&nbsp;lesa.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Dryády nikdy nenapadají bezdůvodně a neútočí na stvoření
dobra ani na prosté lidi a humanoidy. Pokud se jim ovšem do lesa
vetřou zlé nestvůry, skřeti nebo někdo s&nbsp;úmyslem lesu
ublížit, dovedou být strašlivými protivníky. V&nbsp;lese se
dokonale vyznají, samy zůstávají skryty a mistrně ovládají
střelbu z&nbsp;dlouhých luků. Jejich šípy přilétají nečekaně,
neslyšně a zasahují s&nbsp;mrazivou přesností. Starší dryády
umí také sesílat lesní kouzla.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Komunita dryád má v&nbsp;čele jednu vůdčí
osobnost, které říkají Nejstarší. Tato dryáda je velmi moudrá
a její stáří může být i několik set let. Je velký problém
se s&nbsp;ní setkat, ale když už se to povede, rozhovor s&nbsp;ní
může přinést světlo do mnoha nejasností a objevit to, co dlouho
zůstávalo skryto. Nejstarší má i schopnost nahlížet do
nedaleké budoucnosti a disponuje velkým magickým potenciálem.</p>
<h2 class="western">Dvě tváře</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
„…<i>do skupiny této bytosti všeliké počítati se mohou,
jejichž schopnosti klamu a přetvářky k&nbsp;dokonalosti dovedeny
jsou. Lidem krásnou tvář ukazujíce, dobré se zdají, však v
nejméně vhodné chvíli svou pravou tvář i podstatu zákeřnou
odhalí a zle se povede tomu, kdo nechal se kouzlem osobnosti jejich
zaslepiti, v tvář laskavou uvěřil…“</i></p>
<p class="western">Pro bytosti, které mají možnost měnit svůj
fyzický vzhled a mají tak více životních forem, se mezi lovci
přízraků vžilo pojmenování Dvě tváře. Ve starších
bestiářích se někdy setkáme ještě s&nbsp;pojmem dvoutvaří,
ale ten se již nyní nepoužívá. Základní životní formou Dvou
tváří je člověk, poločlověk (tato skupina zahrnuje rasy jako
jsou trpaslíci, elfové, hobiti, skřítci apod.) či zvíře běžně
se vyskytující na Asterionu. Další formy, do nichž se může
tělo této bytosti přeměnit, spíš připomíná myšlenkové
útvary ze Stínového světa, než cokoliv živého na tomto světě.
Můžeme se tak setkat s&nbsp;obřími létajícími štíry,
obludnými hlavami s&nbsp;tucty chapadel, hvězdicí složenou ze
samých hrotů šípů nebo dvounohou příšerou podobnou rozevřené
knize. Dvě tváře bývají záludná a obvykle velmi nepřátelská
stvoření, která se svou příjemnější tvarovou formou snaží
získat přízeň své oběti a ukolébat její ostražitost, aby se
pak v&nbsp;nestřeženém okamžiku ukázala jejich zrůdnější
podstata a nasytila svůj hlad po krvi či lidském mase.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Hlavním znakem Dvou tváří, který je odlišuje například od
lykantropů, je dokonalé ovládání přeměny z&nbsp;jedné formy
na druhou. Dvě tváře se nemusí omezovat ani denní dobou,
prostředím, četností přeměn, ročním obdobím, počasím či
jiným faktorem, běžně bránícím ostatním příšerám
v&nbsp;převtělení. 
</p>
<h3 class="western">Dublér</h3>
<p style="margin-top: 0.04in; margin-bottom: 0.04in; orphans: 0; widows: 0">
„…<i>hledání dubléra úkolem nevděčným dozajista jest.
Vždyť mnohem snáze by se jehla v&nbsp;kupě sena hledala než
nestvůra tato mezi lidmi poctivými. An tak věrně oběť svoji
kopírovati může, že ni přátelé nejbližší změny nepoznají
a s&nbsp;dublérem bratří se, zrady netušíc. Však zanedlouho již
strachu z&nbsp;nich odzvoní, ježto mágové čáry vynašli
k&nbsp;odhalení záškodníků těchto a na značnou vzdálenost
nepravost spatří a dubléra zahubí…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Zvláštním zástupcem široce rozvětvené skupiny Dvou tváří je
dublér. Jeho základní podoba vzdáleně připomíná hrubě
načrtnutý humanoidní trup s&nbsp;náznaky hlavy a končetin, na
němž se neustále pohybují a mísí barvy duhy. V&nbsp;této formě
však pobývá jen velmi zřídka, neboť díky své stavbě těla
dokáže přijmout podobu jakéhokoliv žijícího člověka či
poločlověka, kterého má možnost alespoň minutu sledovat.
Jakmile dublér pozorování dokončí, vytvoří během okamžiku
dvojníka svého cíle. Jeho podobu může nosit libovolně dlouho,
do doby, než se rozhodne proměnit zpět do základního tvaru.
V&nbsp;ten okamžik ztrácí dublér možnost změnit tvar do té
doby, než bude někoho znovu alespoň minutu pozorovat. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Výběr životního prostředí dubléra je plně podřízen jeho
současné podobě. Když představuje elfa, nachází se v&nbsp;lesích,
když trpaslíka, najdete ho obvykle v&nbsp;důlních štolách. U
potravy platí totéž, ale dublér ji nepotřebuje ke své
existenci. Jídlo a pití požívá jen aby umocnil věrnost své
přeměny.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Nebezpečnost dubléra spočívá v&nbsp;jeho možnostech dokonalého
přizpůsobení se okolí. Při delším pozorování svého terče
je schopen věrně napodobit i zvyky a chování, psychické
vlastnosti a dokonce city (paměť dublér ovšem okopírovat
nedokáže, nezná proto minulost svého dvojníka a nemá ani jeho
zkušenosti, např. bojové nebo kouzelnické). Dublérský špión
díky tomu představuje hrozbu, která se vyrovná mnohosethlavé
armádě dobře vycvičených žoldáků, je ovšem zákeřnější.
Není mi známo žádné běžně dostupné kouzlo nebo lektvar,
jehož účinky by napomáhaly odhalení dubléra, jedinou možností
tedy zůstávají nevypočitatelné a tajemné sféry. V&nbsp;přímém
boji závisí síla a obratnost dubléra na konkrétním těle, jehož
podobu nyní má. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Staré kroniky a bestiáře se zmiňují o
dublérech, kteří mohli měnit více podob najednou a dokázali
hrát tak věrně roli svých dvojníků, jakoby jim vysáli z&nbsp;mozku
všechno jejich vědění. Dokonce prý snad tito dubléři dokázali
sesílat kouzla, pokud to uměl jejich dvojník. Mé zkušenosti
v&nbsp;této oblasti říkají, že jde buď o bujnou fantazii
nezodpovědných kronikářů nebo o dávný jev, který pohřbil čas
spolu s&nbsp;arvedanským Císařstvím.</p>
<h3 class="western">Siréna</h3>
<p style="margin-top: 0.04in; margin-bottom: 0.04in; orphans: 0; widows: 0">
„…<i>nejeden mořský vlk chtíčem přemožen k&nbsp;ostrovu
panen přesličných vydal se, netušíc, že sám z&nbsp;vlastní
vůle do záhuby jde. Slovy však nejde vypovědět úděs
nešťastníků těch, když hebká náruč vodních víl v&nbsp;chapadla
obludná změnila se, rety přesladké v&nbsp;tlamiska zubaté, po
krvi lačnící…“</i></p>
<p class="western">Jedním ze zástupců rozsáhlé skupiny
myšlenkových bytostí zvaných Dvě tváře je Siréna. Ve své
přívětivější podobě vypadá jako hezká elfí dívka
s&nbsp;perleťově lesklou pletí a rozcuchanými zelenými vlasy.
Oděna je jen do průsvitného závoje utkaného snad z&nbsp;mořských
chaluh nebo řas. Ale v&nbsp;okamžiku, kdy k&nbsp;sobě dostatečně
blízko přiláká neopatrného rybáře či loď zaslepených
námořníků, změní se v&nbsp;chobotnici s&nbsp;dvacítkou
dlouhých chapadel. Ty pak neomylně vyrazí vstříc nejbližší
oběti, aby ji vzápětí omotaly a přidusily a nakonec dopravily do
tlamy plné mléčně bílých jehlanovitých zubů. Siréna ve své
nestvůrné podobě nedokáže moc dobře vnímat okolí na větší
vzdálenost (má pouze velké vodnaté oči, které jsou nad hladinou
a v&nbsp;menších hloubkách téměř slepé), a musí se orientovat
jen podle svých chapadel. Navíc je v&nbsp;této podobě velmi málo
pohyblivá.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Siréna žije v&nbsp;mořích na menších skalnatých ostrovech
blízko pobřeží nebo námořních cest. Ve své humanoidní podobě
se živí převážně rybami, ústřicemi a mořskými řasami.
S&nbsp;vodními národy žije v&nbsp;míru a neodhaluje svou druhou
podstatu, protože by to díky jejímu pomalému pohybu a hbitosti
vodního lidu či vodních elfů znamenalo jistou smrt.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Boj se sirénou není nic lehkého, jelikož její omamný a sladký
hlas se vám zarývá do mozku s&nbsp;neodbytností a silou modlitby
arcikněze v&nbsp;chrámu Paní hvězd. Ucpat si uši nebo je zalít
voskem pomáhá jen proti nižším formám této příšery, neboť
silnější sirény používají také psychickou magii, která vnáší
mámivé představy přímo do vašeho vědomí. Zabít sirénu
v&nbsp;její nestvůrné podobě není nic jednoduchého, daleko
snadnější (a většinou i lepší řešení) je dostat se do
bezpečí, z&nbsp;dosahu jejích chapadel, protože pak už je
víceméně bezmocná. To se vám ovšem podaří jen v&nbsp;případě,
když nejste paralyzováni jejím zpěvem.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Chapadla sirény jsou potažena velmi pružnou a
přitom pevnou kůží. Těchto vlastností se s&nbsp;výhodou
používá například u tětiv luků, a tak není divu, že zde
našla kůže sirény své uplatnění. Luky či kuše s&nbsp;takovouto
tětivou se sice hůře napínají (chce to opravdu velkou sílu a
zručnost), ale zato mají větší dostřel a střely z&nbsp;nich
vyletují s&nbsp;mnohem větší razancí. 
</p>
<h2 class="western">Epyry 
</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>jest mnohem víc silnějších bytostí ohně, však většina
z&nbsp;nich samotářský život vede, soukmenovce své nevyhledává.
Než síla epyr nejen ve schopnostech, ale i v&nbsp;počtu jejich
tkví a převeliká býti může. Střez se, člověče, do doupěte
jejich vstoupiti, pakliže nechceš býti zraku zbaven a v&nbsp;pochodeň
planoucí proměněn žárem z těl jejich sálajícím…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Ve spodních částech Podzemní říše, v&nbsp;jeskyních a
chodbách, které jsou nám lidem žijícím na povrchu nedostupné,
žijí tvorové, jejichž domovem je žhavá láva. Barva jejich těla
se mění během života – od jasně bílé při narození až po
sytě červenou na konci života. Tvarem připomínají kočkovité
šelmy známé z&nbsp;povrchu Asterionu, ale jejich tělo je mnohem
ohebnější a dokáže se protáhnout i velmi malou skulinou. Zářivé
oči epyr vysílají krátké světelné paprsky, které dokáží na
hodiny vyřadit z&nbsp;funkce všechny na světlo citlivé věci,
tedy i oči. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Epyry žijí pospolitě, v&nbsp;několika desítkách kusů v&nbsp;jedné
jeskyni, a proto se o nich vždy mluví v&nbsp;množném čísle. Za
normálních okolností nejsou agresivní, ale napadnou každého,
kdo byť jen ulomí kousek skály v&nbsp;jejich jeskyni, neboť ji
považují za svůj majetek se vším, co v&nbsp;ní leží, roste
nebo visí.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Základní bojovou silou epyr jsou ohnivá kouzla, kterých ovládají
několik desítek. Mezi nejznámější a nejčastěji používaná
patří klasická ohnivá koule, ohnivá sprška (trojice ohnivých
koulí vyslaných současně do různých směrů), ohnivý déšť
či pekelný oheň. Když kouzla neporazí protivníka, následuje
boj tváří v&nbsp;tvář, v&nbsp;němž mají epyry výhodu svého
žhnoucího těla a zpravidla také početní převahu. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka: </b>Po mrtvých epyrách zůstává jejich srdce ještě
dlouho žhavé a září jasným žlutočerveným světlem. S&nbsp;výhodou
ho lze použít jako zdroje světla, ale také k&nbsp;zapalování
ohňů a ohřívání pokrmů. Srdce epyr patří k&nbsp;základním
surovinám na výrobu kamenného slunce.</p>
<h2 class="western">Fénix</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”…<i>na skalách nejvyšších hnízdí a hnízdo své bedlivě
střeží. I proslýchá se mezi lidmi, že v&nbsp;hnízdě svém
poklady ceny nedozírné přechovává, však každého, kdo se jen
přiblíží, na smrt pronásleduje. Nikdo mu uniknout nemůže, an
na křídlech ohnivých létá, na oběti své střemhlav ze vzduchu
se vrhá a plamenem ohnivým na škvarek je spálí...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Mnoho se vypráví o ohnivých ptácích upalujících samy sebe,
málo z&nbsp;toho je však pravda. Fénixové jsou ve&nbsp;skutečnosti
plaší, metr až pět metrů dlouzí ptáci, jež žhnou
neuhasínajícími plameny. V&nbsp;hořícím těle se skrývá velká
síla, ale malý mozek, proto útočí na každého, kdo se vyskytne
poblíž jejich hnízda. Hlavě vévodí nevelký, ale nebezpečně
ostrý zobák, nad nímž sálají dvě jasně žluté oči. Nejen
vnější část fénixova těla má ohnivou podstatu, ale i jeho
nitro stravují plameny snad samotného pekla, což názorně
dokazuje spáleniště, která jsou výsledkem jeho ohnivého dechu.
Zraněnému fénixovi se špatně hojí zranění, zvlášť ta, co
způsobila voda. Čím více je poškozeno tělo této nestvůry, tím
je její žár méně intenzívní a těžce poraněný fénix
obvykle vyhasne úplně. V&nbsp;tuto chvíli ještě fénix neumírá,
má možnost se znovu zrodit v&nbsp;plné síle. Když zabalí své
tělo do zámotku z&nbsp;listů zelanu a stonků vonné byliny
drahsmy a přečká v&nbsp;nich několik týdnů jeho zranění se
plně vyléčí, navrátí se mu jeho ohnivá podstata. Nakonec fénix
svým žhavým tělem zámotek spálí a vyletí do světa ještě
silnější a zářivější než předtím.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Fénixové jsou samotáři a svá hnízda si stavějí vysoko
v&nbsp;horách na místech přístupných jen ze vzduchu. Proto je
obtížné nejen ho zabít, ale i dostat se k&nbsp;jeho hnízdu
s&nbsp;pokladem. Fénix se vyskytuje v&nbsp;několika formách, které
se liší velikostí a silou. Ovšem menší exempláře většinou
nehromadí poklady.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Boj s&nbsp;ním je velmi obtížný, neboť jeho tělo září
oslnivým jasem a delší pohled na něj může způsobit trvalou
slepotu. Také je těžké se k&nbsp;němu přiblížit a je třeba
mít dobrou zbraň, protože nebudete mít příležitost sekat do
něj delší dobu. Dobrý štít proti ohni je nutností, jinak se
jeho dechu bránit nedá.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Díky jeho ohnivé podstatě je voda pro fénixe
smrtelná (samozřejmě v&nbsp;dostatečném množství). Je znám
případ jednoho kouzelnického mistra, který vylákal obrovského
fénixe nad jezero a tam mu kouzlem spoutal křídla, takže pták
spadnul do vody a zahynul.</p>
<h2 class="western">Fext</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>i v&nbsp;pověsti praví se, že fext jest člověk, který
duši svou nesmrtelnou ďáblu zaprodal. Odměnou za obchod tento
nečistý jest mu tělo zbraněmi nezranitelné a mnoho let života.
Leč život tento v&nbsp;podobě stvůry výhod nižádných neskýtá,
přesto mnohem příjemnější jest než osud, který peklo duši
jeho nehodné po smrti uchystá…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tato nestvůra má nepřirozeně štíhlé humanoidní tělo potažené
bílou až bílomodrou kůží. Obvykle chodí zahalena v&nbsp;dlouhém
černém plášti, pod kterým může mít jakýkoli oděv tmavší
barvy. Od člověka se fext liší dlouhými, tvrdými a poměrně
ostrými nehty, jimiž umí způsobit nepříjemné zranění. Hlavu
má pokrytou hnědými nebo černými vlasy, většinou krátce
zastřiženými. Ale každý fext má svou osobnost a jeden od
druhého se mohou dost lišit. Lidé, kteří nikdy neviděli upíra,
za něj mohou fexta považovat. Tento ovšem nijak neskrývá svůj
původ a nemá přerostlé pouze špičáky, ale všechny přední
zuby. Jeho oči ve tmě jasně svítí rudým světlem.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Narazit na něj můžete poblíž menších hřbitovů i větších
pohřebišť nebo na místech, kde se dříve odehrála nějaká
krvavá bitva a mrtví nebyli pohřbeni. Pokud se nekropolí potlouká
více fextů, nejeví o sebe žádný zájem.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji fext nepoužívá žádné zbraně, vystačí si
s&nbsp;ostrými drápy a dokonalým chrupem. A pochopitelně se svými
schopnostmi. Jelikož se jedná o nočního tvora, vidí ve tmě
mnohem lépe než za světla. I nižší verze tohoto nemrtvého
mohou zmást svou oběť tak, že postižený se neorientuje a útočí
zcela špatným směrem. Vyšší verze nahání protivníkům
panickou hrůzu a používá některá kouzla černé magie. Ti,
které fext zasáhne, ztrácejí část životní energie a pokud boj
přežijí, potřebují nějaký čas na to, aby se dostali do bývalé
formy. Výhodné je použít větší množství léčivých kouzel,
popřípadě speciální elixíry vyráběné lovci přízraků.
Jelikož na fexta obyčejné zbraně neplatí, je nutné si před
bojem potřít čepele svěcenou vodou či olejem, nebo použít
zbraně kouzelné. Nejvýhodnější jsou ostří z&nbsp;ryzího
stříbra, které nestvůře způsobuje dvojnásobná zranění.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Fextové jsou velmi inteligentní a pokud chtějí
zaútočit na skupinu více lidí či pololidí, pokusí se je
rozdělit. Takže pokud ve tmě hřbitova zahlédnete v&nbsp;dáli
štíhlou postavu, která po chvíli zmizí, největší chybou je
vydat se každý jiným směrem a snažit se ji objevit. Právě
s&nbsp;tím fext počítá. Z&nbsp;úkrytu se pak vrhne na jednoho
člena družiny a vysaje z&nbsp;něj životní energii dříve, než
mu ostatní stačí přijít na pomoc.</p>
<h2 class="western">Gorgona</h2>
<p class="western"> ”<i>...jest záludná nepředstavitelně. Možno
ve zříceninách starých na ni naraziti, ana nehybně sedíc sochu
předstírá. Než nebohý poutník, který pozor si nedá a k&nbsp;soše
se přiblíží. Ta v&nbsp;mžiku ožije a na nebožáka vrhne se,
maso z&nbsp;něj trhajíc pařáty ostrými...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Většinu svého života na tomto světě není gorgona lidem
nebezpečná, neboť spí spánkem kamene a připomíná tak výtvor
pološíleného sochaře, který ze skály vytesal apokalyptické
zrůdy (slovo gorg pochází od starých trpaslíků a značí čedič
nebo obecně tvrdý kámen). Dlouhá špičatá křídla strnule
trčí, ostré drápy na rukou i nohou se zarývají do kamene,
objemné tělo připomíná válečné psy ze Storabska a v&nbsp;démonické
tváři lze tušit zkamenělý škleb, tak nějak by se dala gorgona
popsat. Když se však v&nbsp;blízkém okolí této příšery
kamene pohne něco živého, ztuhlost a strnulost se rychle vytrácí,
vystřídány rychlým máváním křídel a hbitým pohybem těla,
směřujícím neomylně na narušitele jejího teritoria. Ostré
drápy na končetinách gorgony dokáží v&nbsp;minutě rozsápat i
rytířské brnění na několik pruhů neužitečného železa.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Vyskytuje se hlavně v&nbsp;ruinách starých objektů, ve skalách a
nezřídka i v&nbsp;podzemí. Často je místo obýváno skupinou
gorgon, ale ani samotářští jedinci nejsou výjimkou.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Velkou výhodou gorgony v&nbsp;boji je její schopnost létání. Ve
vzduchu se pohybuje velmi obratně a není lehké ji zasáhnout. Také
její kůže nepřipomíná kámen pouze barvou, ale i tvrdostí. U
mladších exemplářů jde proseknout poměrně lehce, ale o kůži
staršího jedince si lehce ztupíte meč. A pozor na její drápy.
Jsou ostré jako břitva a nezastaví je ani plátové brnění. Může
se vám stát, že se vám zbroj rozpadne uprostřed boje. Zásah
pařátem gorgony na nechráněném těle doslova roztrhne kůži i
svaly pod ní a následky se hojí velmi dlouho.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka: </b>Při boji se skupinou těchto létavců je potřeba
mít krytá záda. Ideální je opřít se zády o zeď nebo třeba o
skálu. To pěkně omezí jejich letecké útoky a sníží jejich
pohyblivost (nejsou zase tak hloupé, aby nabraly rychlost a narazily
hlavou do zdi). Pokud v&nbsp;okolí není nic dostatečně vysokého
(a pevného), je dobré se aspoň postavit zády k&nbsp;sobě, což
ovšem předpokládá, že vás bude víc. Pouštět se sám do boje
s&nbsp;několika gorgonami rozhodně nedoporučuji.</p>
<h2 class="western">Gryf</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...na těle lva křídla orla rostou mu, taktéž hlava orlí
jest, než mnohem větší a se zobanem mohutným. Přestože hrozivě
vypadá a silou převelikou oplývá, nikdy bez důvodu nenapadne
člověka pokojného. Ale jsa rozzuřena, jako blesk se do boje
vrhnouti umí a nebesa nechť ochraňují nebožáka, který důvodem
zloby jeho jest...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Mezi nepříliš početnou armádu tvorů světla patří i gryf.
Jeho tělo je od hrudi nahoru orlí a od hrudi dolů lví, takže
výborně kombinuje nejlepší vlastnosti obou zvířat. Od orla má
schopnost létání a bleskurychlé reakce, od lva pak obrovskou
sílu. Ve vzduchu je gryf nebývale pohyblivý, dokáže téměř na
místě změnit směr letu a během pár sekund vyvinout rychlost
větší než vichřice. Na zemi se pohybuje po čtyřech lvích
tlapách, které dokáží jeho tělo donutit jak k&nbsp;rychlému
běhu tak k&nbsp;dlouhým skokům. Povahou je gryf poměrně mírný
a přátelský, ale dokáže jej během chvilky rozzuřit pohled na
zbytečně prolitou krev nebo páchanou násilnost. Jeho jasné zlaté
oči se zakalí a on se vrhne na strůjce nepravosti s&nbsp;hněvem
připomínajícím rozzuřeného býka. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Gryfové žijí ve skupinách a svá hnízda si staví většinou ve
skalách nebo v&nbsp;hlubokém lese. Obydleným oblastem se pokud
možno vyhýbají. Jelikož jsou moudří a dlouhověcí, nezřídka
bývají strážci dávno zapomenutých pokladů.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji jsou velmi nebezpeční a člověk, který má jen trochu
rozumu, se s&nbsp;nimi pokusí vyjít po dobrém. Jak jsem již výše
uvedl, jsou to stvoření dobrá, moudrá, neútočná a mají jistě
nejeden dobrý důvod, proč se lidem vyhýbají. Nevím, proč
bychom jim měli poskytovat další.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka: </b>Ve starých arvedanských knihách jsem nalezl
zmínku o tom, že nejstarší gryfové pamatují dobu před tisíci
lety a ovládají lidskou řeč. Bohužel se mi ještě nepodařilo
mluvícího gryfa potkat, ale to ještě neznamená, že neexistují.
Možná budete mít větší štěstí.</p>
<h2 class="western">Harpyje</h2>
<p style="margin-top: 0.04in; margin-bottom: 0.04in; orphans: 0; widows: 0">
“<i>...neradno přibližovati se k&nbsp;místům, kde nestvůry
tyto potkati lze. Kdo si vědom toho není a v&nbsp;doslechu hlasu
jejich ocitne se, tak jest zmámen zpěvem jejich překrásným, že
ničehož jiného nevidí ni neslyší a jen blíže k&nbsp;stvořením
těmto dostati se hledí. Když však harpyje nešťastníka takto
podle k&nbsp;sobě přilákají, hned na něj vrhnou se, do krku
zakousnou se mu a teplou krev jeho pijí. Oběť jejich stále
zmámena jejich zpěvem jest, brániti nikterak nemůže se a po
chvíli nedostatkem krve zajde...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Harpyje hyzdí svým napůl ženským a napůl orlím tělem
asterionské nebe. Přestože obzvlášť horní polovina těla
(ženská část) je nebývale ošklivá, hlas harpyje je naopak
nádherný, sladký jako med a vábivý. Jen zkušení lovci přízraků
a lidé s&nbsp;velmi pevnou vůlí jej mohou poslouchat bez toho, aby
odhodili svou zbroj a vydali se za tímto mámivým voláním. Jejich
pouť, stejně jako život, většinou končí na dně hluboké
strže, na loži z&nbsp;ostrých kamenů a ohlodaných kostí. I když
je zmámení působené hlasem harpyje velmi silné, stačí někdy
jediný pohled na její šeredné tělo a zmámení spadne z&nbsp;člověka
jako vina před božím odpuštěním. Ve vzduchu není tato nestvůra
příliš obratná, ale na zemi se pohybuje ještě hůře.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Také tyto bytosti žijí hlavně na opuštěných místech,
v&nbsp;jeskyních, zříceninách i v&nbsp;temných hvozdech. A
jestli se dá věřit námořníkům, tak i na několika pustých
ostrovech. Většinou se shlukují do skupin, protože tak získává
jejich hlas větší moc a hůře se brání jeho mámivému účinku.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Boj s&nbsp;harpyjemi není příliš obtížný. Jelikož nejsou
příliš obratné, spoléhají hlavně na sílu svého hlasu.
Obvykle stačí jedna dobře mířená rána na krk harpyje a můžete
se věnovat další. Pokud na vás zaútočí, není nijak těžké
se jejich drápům a zubům vyhnout. Jen nesmíte podcenit účinek
hlasu těchto stvůr. Pokud se pohybujete místy, kde se harpyje
vyskytují, doporučuji něčím si dobře ucpat uši, čímž se
ovšem připravíte o jeden z&nbsp;nejdůležitějších smyslů a
vystavíte se nebezpečí nečekaného napadení nějakou jinou
nestvůrou. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka: </b>Dříve se lidé domnívali, že harpyje dovedou
zmámit svou oběť nejen hlasem, ale i pohledem. Bylo to proto, že
když se k&nbsp;harpyjím někdo přiblíží, zůstane zmámený,
přestože přestanou zpívat a vrhnou se na něj. Ovšem ukázalo
se, že moc jejich hlasu trvá ještě asi deset minut poté, co
přestanou zpívat. Do té doby už stačí svou oběť bezpečně
zabít.</p>
<h2 class="western">Huama</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>i stávalo se nezřídka, že lidé v&nbsp;dáli čáru
rozmazanou travinami pohybovati se viděli. Kdo však rozumu zdravého
poslechnouti nehodlal a prozkoumati blíže jev neobvyklý vydal se,
snadno se kořistí nestvůry této státi mohl. Neb ze spárů huamy
úniku není a širé pláně asterionské ještě nenosily tvora,
jenž by s ní v rychlosti soupeřiti mohl…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jedná se o tvora vypadajícího jako velká kočkovitá šelma. Liší
se jednak jiným uspořádáním chrupu (má velmi ostré a dlouhé
zuby, které mají vpředu stejnou délku a dále do tlamy se
postupně zmenšují) a jednak svou maskovací schopností. Barva
kůže této bestie se totiž plynule mění podle barvy prostředí,
ve kterém se pohybuje. Proměnlivá je i barva očí. Huama je
v&nbsp;podstatě naprosto dokonalý predátor. Je vybavena ostrými
zatahovacími drápy, její kousnutí způsobuje paralýzu zasažené
oblasti. Díky své maskovací schopnosti je velmi špatně
viditelná, pohybuje se nehlučně, nevydává žádné pachy a navíc
je schopna vyvinout obrovskou rychlost. Ani ten nejrychlejší
trhlinový mustang pro ni není žádným soupeřem. Na kořist se
vrhá skoky dlouhými i přes patnáct metrů. Má dokonalý zrak i
sluch, v&nbsp;noci vidí stejně dobře jako ve dne. Huama dorůstá
až dvoumetrové velikosti 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tato šelma vede samotářský život a vyskytuje se poměrně
zřídka. Narazit na ni můžete v&nbsp;savanách na Taře i Lendoru,
poblíž vodních napajedel.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Útoku huamy se dá ubránit, ovšem musíte si jí vůbec všimnout.
Pohled na rozmazanou čáru v&nbsp;barvě okolí ženoucí se k&nbsp;vám
šílenou rychlostí také nepatří k&nbsp;nejpříjemnějším, a
dokonce i mnozí stateční muži mohou podlehnout panice. Osobně
doporučuji seskočit z&nbsp;koně, postavit se do dráhy
předpokládaného útoku a počkat, až šelma skočí. Pokud se vám
podaří v&nbsp;pravém okamžiku uhnout stranou a seknout letící
bestii, můžete ji zabít i jedinou ranou. Jinak ji to aspoň
zastaví a i když je boj s&nbsp;bleskově rychlou nestvůrou krajně
nepříjemný, dá se vyhrát.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Huama si jako šelma pečlivě vybírá svoji oběť.
Jsou známy případy napadení pěšího člověka i případy, kdy
nechala kolem sebe projít celou skupinu lidí, aniž by jim věnovala
pozornost. Při útoku na jezdce na koni se vrhá výhradně na zvíře
a pokud si jezdec nezláme pádem z&nbsp;koně vaz, šelma jej
většinou jen zažene a pak se věnuje svému úlovku.</p>
<h2 class="western">Hydra</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
„<i>...jest štěstím převelikým, že nestvůra tato v&nbsp;bažinách
toliko přebývá a k&nbsp;lidem poctivým nepřibližuje se. Neb
síla převeliká v&nbsp;ní dříme a svýma devíti hlavama vše
živé na kousíčky trhá, aby žaludek svůj bezedný nasytila.
Hlavou svou prostřední oheň plive a ohněm ani zbraní ublížiti
jí nelze...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Hydra patří k velmi&nbsp;nebezpečným stvůrám, možná
nejnebezpečnějším, jaké lze na Asterionu potkat. Naštěstí ale
žije pouze v&nbsp;nehostinných bažinách, daleko od lidských
sídel. Charakteristickým znakem hydry je větší počet dlouhých
hadovitých krků (od tří až po osmnáct, pokud nepočítáme
legendární šestatřicetihlavou Dassi hydru), zakončených velkou,
téměř dračí hlavou. Její mohutné tělo, pokryté tuhou
zelenohnědou kůží, která slouží mimo jiné také jako mimikry,
se díky krátkým ploutvovitým končetinám snadno pohybuje
bažinami, ale na pevné půdě ztrácí jak rychlost tak obratnost. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Hydra se vyskytuje výhradně v&nbsp;bažinách a nestává se nijak
často, aby opustila svůj brloh. Je nesnášenlivá vůči všemu
živému, dokonce i proti jiným hydrám. Pokud se tedy dvě hydry
potkají, je velmi pravděpodobné, že jedna z&nbsp;nich toto
setkání nepřežije.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Její schopnost regenerace je dotažena k&nbsp;naprosté dokonalosti.
I těm nejslabším hydrám doroste kterákoli část těla (včetně
hlavy), těm nejsilnějším (původně devítihlavým) za každou
useknutou hlavu během chvilky narostou dvě nové (maximálně však
do 18 hlav). Hydra je naprosto imunní vůči magii země a vody, ale
je velmi zranitelná ohněm. Její krev je prudce jedovatá, kousnutí
hydry otráví protivníka a může ho i paralyzovat. I ty
nejstatečnější při pouhém pohledu na hydru zachvacuje strach a
dávají se na útěk. Přesto se i hydra dá porazit, stačí
nenechat se kousnout a dát pozor, aby vás nerozdrtila svým tělem.
Nejúčinnějším prostředkem k&nbsp;boji je oheň (není tedy
pravda, že je proti ohni imunní, jak se myslelo dříve). Po
odseknutí jedné hlavy se místo musí spálit ohněm, pak už hlava
nedoroste. Pozor na její krev, je to prudký jed. Okamžitě po
potřísnění je nutné omýt zasažené místo vodou, ještě než
jed začne působit.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Jednou jsem byl svědkem, jak se jedna hydra
přiblížila k&nbsp;doupěti jiné. Ta ihned vylezla ven a na
nezvaného návštěvníka zaútočila. Byl to velmi působivý
pohled, hydry se doslova trhaly na kusy, ale pak jsem si všiml, jak
jedna hydra té druhé ukousla hlavu. Žádná nová hlava jí na tom
místě nevyrostla! Zatím jsem neměl možnost prozkoumat, co to
způsobilo, zda zuby nebo sliny nebo něco jiného, ale jak je vidět,
nejsou zranitelné pouze ohněm.</p>
<h2 class="western">Jednorožec</h2>
<p style="margin-top: 0.04in; margin-bottom: 0.04in; orphans: 0; widows: 0">
”<i>...nemnoho lidí jej vidělo jinak než na kresbě. Ve
skutečnosti jest ještě nádhernější než zobrazován bývá.
Koně připomínaje, však drobnější zdá se býti a rysů
jemnějších. Barva srsti jest bílá, ocas a hříva zlaté jsou. A
roh čelo jeho zdobící sic vzrůstem malý, moc převelikou však
v&nbsp;sobě skrývá. Velice těžké jest roh tento získati,
alchymisty však bývá zlatem vyvažován, vzácná a potřebná to
surovina pro jejich dryáky magické...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Není snad na Asterionu člověk dobrého srdce, který by při
pohledu na jednorožce nepocítil touhu odhodit zbraně a předměty
vražedné a v&nbsp;stínu lesa poklidně dožít svá léta. Viděl
jsem jednorožce v&nbsp;životě jen dvakrát a obě tato setkání
září v&nbsp;mé paměti svitem jasnějším než paprsky slunce.
Jednorožec připomíná nádherného bílého koně, je však
drobnější a krásnější. Má dlouhou hřívu, dlouhý ocas
protáhlý až k&nbsp;zemi, obojí v&nbsp;barvě zlata. Jeho
sněhobílá srst se na slunci třpytí, až oči přecházejí. Na
hlavě mu vyrůstá slonovinově bílý roh a na svět se dívá
moudrýma, přemýšlivýma očima. Nikdy nezapomenu na den, kdy jsem
toto nádherné stvoření spatřil na vlastní oči.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jednorožci žijí hlavně v&nbsp;lesích a na loukách poblíž
hvozdů, jsou ale velmi opatrní a při sebemenším šramotu jako
kouzlem zmizí. Mají samotářskou povahu, ještě nikomu se
nepodařilo vidět více těchto tvorů pohromadě.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jednorožec je velmi inteligentní a ti moudřejší z&nbsp;nich umí
i mluvit. Případného protivníka se snaží nějak přelstít a
často se mu to podaří. Když dojde k&nbsp;boji, pohybuje se
nepřirozeně rychle a protivníka může oslepit. Mluvící
jednorožci se umí teleportovat a používají i útočnou magii.
Často zmatou nepřítele natolik, že se naprosto dezorientován
obrátí proti svým spolubojovníkům. Jednorožec je velmi vzácný
a kdo ho potká, může se pokládat za šťastného, protože jen
málo lidí ho vidělo na vlastní oči a ještě míň s&nbsp;ním
mluvilo. Ať bohové ztrestají každého, kdo by chtěl ublížit
této krásné bytosti. 
</p>
<h2 class="western">Kentaur</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...koně polovic a člověka druhá, tak vypadá stvoření,
jež kentaurem se zove. Výhod svých dobře si jest vědom, neb
v&nbsp;běhu s&nbsp;koněm drží krok, zručností a chytrostí však
člověku vyrovná se. Neradno dostati se s&nbsp;kentaurem do sporu,
an boji čestnému se vyhýbá, pletichy toliko strojí, výhody
všecky chce pro sebe uzmouti...” </i>
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Kentauři vypadají od pasu nahoru jako člověk, od pasu dolů jako
kůň. Lidská polovina těla bývá obvykle svalnatá, protože jsou
to rození bojovníci. V&nbsp;obličeji se liší stejně jako lidé,
mají také různou barvu vlasů i očí. Dolní polovinu tvoří
menší koňské tělo, které může mít bílou, hnědou či černou
barvu. Grošovaného kentaura jsem ještě nepotkal. Kentauři jsou
proslulí svou výjimečnou chytrostí a také lstivostí. Dále
vynikají ve střelbě z&nbsp;dlouhého luku, obzvláště
v&nbsp;rychlosti, s&nbsp;jakou jsou schopni vypouštět jeden šíp
za druhým. Na otevřeném prostoru, kde můžou manévrovat, se
stávají smrtelně nebezpečnými protivníky, zvláště pokud
útočí ve větší skupině.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Potkat je můžete i v&nbsp;lesích a v&nbsp;horách, ale nejvíce si
zamilovali nekonečné pláně. Potíž je v&nbsp;tom, že jejich
vůdcové nebo šamani ovládají magii a ze všeho nejméně si
přejí kontakt s&nbsp;lidmi či pololidmi. Jejich síla tedy slouží
k&nbsp;tomu, aby svá obydlí dovedně zamaskovali a případné
návštěvníky kouzly zmátli a odpudili. Proto se jen málo lidí
s&nbsp;kentaury setkalo tváří v&nbsp;tvář a ještě méně pak
vidělo jejich tábory. Nejčastěji žijí v&nbsp;tlupách
čítajících několik desítek jedinců. V&nbsp;jejich čele stojí
náčelník, který vyniká buď v&nbsp;boji, nebo je z&nbsp;nich
nejbystřejší. Bojové schopnosti a rychlé myšlení považují za
stejně důležité.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Kentauři mohou být různě zkušení, chytří ale také dobří či
zlí. Pokud používají magii, pak většinou tu, která nejlépe
vyhovuje jejich povaze. Většinou se zdržují ve skupinách, ovšem
najdou se i samotáři. V&nbsp;boji se vyhýbají přímému střetu,
útočí spíše ze zálohy nebo na protivníka straží důmyslné
pasti. Když nemají jinou možnost, dají se přinutit i k&nbsp;boji
tváří v tvář, ovšem pokud se jedná o starší jedince, mohou
nepříjemně překvapit svými magickými schopnostmi. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Díky jejich výjimečným vlastnostem není divu,
že se už mnoho kentaurů stalo slavnými. Nejeden hrdina se své
moudrosti a dovednostem naučil právě od kentaura. Žel ne všechny
tyto bytosti jsou dobré a někteří z&nbsp;dobrodruhů se stali jen
loutkou v&nbsp;rukou kentaurů, kterým bezmezně důvěřovali.</p>
<p style="margin-top: 0.17in; margin-bottom: 0.04in; border: 1px solid #000000; padding: 0.01in; orphans: 0; widows: 0">
”<i>Skrýval jsem se před dechem fénixe, čelil ostří kostěje
a hleděl do očí medúze. Nikde jsem ale nepotkal tolik zla, jako
v&nbsp;mysli špatného člověka.”</i></p>
<p style="margin-top: 0.17in; margin-bottom: 0.04in; border: 1px solid #000000; padding: 0.01in; orphans: 0; widows: 0">
<i>Mortus Černý</i></p>
<h2 class="western">Kostěj</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...postavou člověka podoben, místo hlavy lebka umrlčí.
Nebezpečný netvor to jest, an člověka pohledem uhrane a mečem
hlavu mu srazí...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Kostějové připomínají vysokého, mohutně stavěného člověka.
Jejich běžná výška je něco přes dva metry. Celý dojem ovšem
kazí hlava, která se ze všeho nejvíce podobá lebce bez kousku
kůže. Z&nbsp;mrtvolně bledého obličeje si nejdříve všimnete
temných, propadlých očních důlků, v&nbsp;jejichž hlubinách
září rudé oči. Oblečeni obvykle bývají do černé kazajky a
kalhot, na ramenou mají dlouhý černý plášť. Jelikož toto
oblečení zakrývá celé jejich tělo a po smrti se rozplynou i
s&nbsp;ním, nikdo ještě nezjistil, jak vypadají pod ním. Jsou to
bytosti spíše zlé podstaty, setkání s&nbsp;nimi rozhodně
nepatří k&nbsp;zážitkům, na které byste rádi vzpomínali. Ne
vždy zabíjejí každého koho potkají, ale jsou i takové případy.
Přestože jsou poměrně inteligentní, vyjednávat se s&nbsp;nimi
nedá, poněvadž si kladou nehorázné až nesplnitelné podmínky a
nikdy ze svých požadavků nesleví. Ze všeho nejvíce milují boj
a pokud se do něj jednou pustí, neustoupí před žádnou přesilou.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Kostějové pobývají většinou na pustých, liduprázdných
místech. Zdržují se ve skupinkách o několika jedincích, jejich
počet však nikdy nepřevyšuje deset bojovníků. Tato skupina mívá
vždy nějaké doupě, od něhož se moc nevzdaluje. Nejčastěji jde
o nějakou jeskyni, opuštěné stavení nebo zříceninu pevnosti či
hradu.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Pokud dojde k&nbsp;boji, používají zvláštní černý meč, který
způsobuje paralýzu nebo prudkou otravu, u vyšších verzí každý
zásah doplňuje majiteli ztracené životy. Po smrti se jejich meč
rozplyne v&nbsp;oblaku černého kouře. Vyšší verze také
používají černou magii a zmatení. V&nbsp;boji se nejvíce
vyplatí kostěje odzbrojit. Velkou část svých schopností má
díky svému meči a po jeho ztrátě už zabití kostěje není
takový problém.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Velmi rozšířená je pověst o pokladech, které
si tito bojovníci shromažďují ve svých příbytcích. Ano, je to
pravda. Sám jsem vedl výpravu proti skupině devíti těchto
netvorů, kteří sídlili v&nbsp;horském průsmyku a zabíjeli
každého, kdo se jen přiblížil. Nakonec se nám podařilo je
pobít a po průzkumu jejich jeskyně jsme našli velké množství
zlata, drahých kamenů a dokonce i několik mocnějších
arvedanských artefaktů. Ale boj samotný byl jako noční můra.
Několik členů naší skupiny prchlo jen při pohledu na
protivníky, v&nbsp;boji padlo mnoho hrdinů a my, co jsme to
přežili, dodnes nemáme chuť o tom vyprávět. Žádný poklad na
světě nemůže vyvážit tak otřesný zážitek. Jen díky
přítomnosti takových mužů jako je Mortus Černý nebo Tork
Tirkilarin se nám podařilo zvítězit.</p>
<h2 class="western">Kraken</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
„<i>...nesčetné stvůry v&nbsp;hlubinách mořských žijí.
Jedna z&nbsp;nich krakenem se zove. Pozor je nutno si na něj dáti,
anžto silou obrovskou oplývá. Nestává se velmi často, že
nestvůra bez důvodu zjevného zaútočí. Varujte se však
rozzlobiti jeho, neboť v&nbsp;hněvu strašlivý jest. Pak státi se
může, že loď celičkou na třísky rozláme a posádka za potravu
poslouží mu...“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Typickým představitelem vodních nestvůr je kraken. Je štěstí,
že nepatří k&nbsp;nejhojnějším, protože starší exempláře
dorůstají značné velikosti a jsou postrachem všech námořníků.
Krakeni se vyskytují v&nbsp;různých velikostech. Mladší z&nbsp;nich
měří na délku kolem tří metrů, staří veteráni mohou narůst
do několika desítek metrů. Jejich tělo má do pasu humanoidní
vzhled, liší se však barvou kůže, která může být zelená až
tmavě hnědá. Další odlišnost je v&nbsp;počtu rukou: krakeni
totiž mají čtyři ruce. Od pasu dolů tělo přechází do
dlouhého ocasu, který se ke konci vertikálně zplošťuje a slouží
krakenovi k&nbsp;vyvinutí potřebné rychlosti. Hlavu má holou, ve
tváři má jakoby rybí výraz, který je způsoben skřelemi
rozšiřujícími se v&nbsp;místě, kde mají ostatní humanoidi
uši. Zelené oči, potažené průsvitnou blánou, jen umocňují
jeho rybí vzhled.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Krakeni žijí výhradně v&nbsp;mořích, na souši se nemohou
pohybovat ani dýchat. Mohou to být samotáři, nebo žít v&nbsp;hejnech
a i když mezi sebou komunikují, nejsou příliš inteligentní.
Ještě nikomu z&nbsp;lidí a pololidí se nepodařilo navázat
s&nbsp;krakenem verbální či mentální kontakt.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tyto bytosti sice málokdy zaútočí samy od sebe, ale i to se může
stát. Velmi lehce se ovšem dají k&nbsp;boji vyprovokovat. Pokud
jde o dostatečně silné jedince, jejich útok bude veden proti
lodi, na které se plavíte. Mladší krakeni útočí na konkrétní
lidi. V&nbsp;boji používají svých čtyř rukou, jejichž síla je
příslovečná. Znají také útočná kouzla vodní magie a vodní
živel jim pomáhá v&nbsp;ničení lodě. Nepříjemnou vlastností
starších exemplářů je rychlé hojení ran způsobených
zbraněmi, useknutá ruka však nestvůře nedoroste. Není radno
pouštět se s&nbsp;nimi do boje, protože ve svém živlu jsou si
naprosto jistí. Těžko se k&nbsp;nim také přiblížíte. Pomáhají
střelné zbraně (od luků a praků po balisty a katapulty) a útočná
magie, hlavně blesky. Ohnivá kouzla jsou sice ještě lepší, ale
pokud je kraken pod vodou, asi vám k&nbsp;ničemu nebudou.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> I když se mladí krakeni mohou zdát poměrně
snadnou kořistí, už se několikrát stalo, že po napadení
mladšího jedince se z&nbsp;hlubin vynořil starší exemplář a
zaútočil na loď. Kraken si je pravděpodobně schopen přivolat
pomoc a tak se ze zdánlivě snadného boje může stát příšerná
noční můra často s tragickým koncem.</p>
<h2 class="western">Kyklop</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...přestože trollu podoben, výškou i silou překoná jeho.
Však v&nbsp;čem síla jeho největší, toť pohled uhrančivý
jest. Oko své krhavé na nepřátele upře a mocí pohledu tohoto
k&nbsp;zemi je srazí. Nehybné a na zemi ležící pak kopím
probodává a krev jejich pije...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Kyklopové jsou přes tři metry vysocí kolohnáti s&nbsp;atletickou
postavou, dlouhýma rukama a obřími chodidly. Svalnaté tělo mají
pokryté tmavě hnědou ztvrdlou kůží, na veliké hlavě dominuje
jediné oko uprostřed čela. Obličej doplňuje baňatý nos a velká
ústa stažená do zuřivého úšklebku. Až na výjimky jim na
hlavě nerostou vlasy ani vousy. Oblečeni bývají v&nbsp;dlouhém
koženém nebo šupinovém brnění, které jim sahá do půli
stehen. Vyzbrojeni mohou být mečem nebo kopím, v&nbsp;druhé ruce
mají těžký štít.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Kyklopové obývají hlavně teplejší oblasti, v&nbsp;nichž se
vyskytují všude tam, kde není příliš velká koncentrace lidí.
To značí kromě měst prakticky kdekoli. Žijí ve společenstvech
pod vedením náčelníka, který ostatní kyklopy převyšuje svými
schopnostmi. Povahově se od sebe liší podobně jako lidé, jen
s&nbsp;tím rozdílem, že se nevyskytují absolutně dobří
kyklopové. Domluvit se s&nbsp;nimi dá, jen si člověk musí dát
pozor na jejich uhrančivý pohled, jinak může brzy zjistit, že
dělá přesně to, co mu poroučejí.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Boj s&nbsp;kyklopy je poměrně obtížný. Jako by nestačila
skutečnost, že jsou mistry v&nbsp;ovládání meče i kopí, které
umějí také velmi přesně vrhnout na protivníka, mají ještě
několik nepříjemných schopností. Svým pohledem mohou protivníka
paralyzovat až do konce souboje nebo ho mohou dokonce začít
ovládat. Ti zkušenější pak v&nbsp;boji regenerují svá zraněná
těla, používají psychické útoky a dokonce magii ohně.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Nejzranitelnějším místem na kyklopovi je jeho
oko. Pokud se vám podaří jej oslepit, je boj v&nbsp;podstatě
rozhodnut. Problém je v&nbsp;tom, že je imunní vůči oslepení
kouzly. Proto je nutné oslepit jej pomocí zbraně a to není nijak
jednoduché. Kyklopové pochopitelně o své slabině vědí a útok
vedený na jejich oko je rozzuří k&nbsp;nepříčetnosti.</p>
<h2 class="western">Medúza</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...bytostí nejošklivější jest jistotně medúza.
Nešťastník pohlédnuvší do hrozného obličeje nestvůry této
se tak zhrozí podoby její, že na místě ve skálu se promění.
Tu nižádné zrcadlo pomoci nemůže, ana stejně šeredná v&nbsp;něm
jako ve skutečnosti jest...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Horní polovina těla medúzy vzdáleně připomíná ženu, je však
hnědozelené až hnědé barvy. Její hlava je trochu větší a
místo vlasů se na ní svíjejí jedovatí hadi. Obličeji dominují
velké kulaté oči, výrazná jsou také ústa plná špičatých
zubů, nos a uši nemají žádnou zvláštnost. V&nbsp;hnědých
rukou s&nbsp;dlouhými, ostrými nehty obvykle třímá dlouhý luk a
na zádech jí visí toulec s&nbsp;otrávenými šípy. Kůže na
horní polovině těla je poměrně tvrdá a místy puchýřkovitá.
Od pasu dolů medúza přerůstá v&nbsp;hadí ocas s&nbsp;chřestidlem
na konci. Tento ocas jí neumožňuje zrovna nejrychlejší pohyb,
což je patrně její jediná nevýhoda.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Medúza se vyskytuje hlavně v&nbsp;rozvalinách, troskách starých
paláců a občas také v&nbsp;podzemí. Obzvláště ráda vyhledává
místa složitá na orientaci, s&nbsp;velkým množstvím chodeb, kde
může protivníka zmást. Jen velmi výjimečně se vyskytnou dvě
medúzy na jednom místě, tři společně ještě nikdo neviděl.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
V&nbsp;boji používá dlouhý luk, jehož šípy jsou napuštěny
prudkým jedem. Při boji zblízka je nutno dát pozor na jedovaté
hady, které má na hlavě. Také kousnutí samotné medúzy
způsobuje velmi nepříjemnou a těžce léčitelnou otravu. Ovšem
nejhorší její zbraní je schopnost proměnit protivníka v&nbsp;kámen.
Stačí jeden pohled do jejích velkých očí a protivník se
v&nbsp;okamžiku promění v&nbsp;sochu. Stejně jako u baziliška je
možno použít zrcadlo a sledovat její odraz, ale vzhledem k&nbsp;tomu,
že medúzy se perfektně orientují ve spleti chodeb svého sídla,
není takový boj zrovna nejpříjemnější.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Dříve se myslelo, že medúza je tak ošklivá,
že jediný pohled na tu hroznou tvář obrátí člověka v&nbsp;kámen.
To samozřejmě není pravda, zkamenění je zvláštní schopnost
medúzy a ta ji plně ovládá. To znamená, že zkamení jen toho,
komu pohlédne do očí a použije na něj sílu svého pohledu. A
člověk proměněný v&nbsp;sochu může být obrácen zpět do své
původní podoby. Někteří mágové Asterionu mají tu moc, ale
proměna musí být provedena co nejrychleji, jinak může mít
trvalé následky (hlavně hrozí snížená pohyblivost, pokud si
tělo příliš zvykne na kamennou podobu). Lživá pověst o prachu
ze zkamenělých lidí jako zázračné přísadě do alchymistických
elixírů připravila mnoho nešťastníků o šanci navrátit se
zpět.</p>
<h2 class="western">Minotaurus</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
 ”<i>...řve tak, že skály se sypají. Kdo zaslechne jeho, toho
hrůza zachvátí a k&nbsp;úprku dožene. Však mnohem lepší
utéci, než do spárů dostat se nestvůře hrozné. An silný jest,
že býka do rukou uchytiv, vejpůl ho roztrhne a během chvilky
celého schlamstne. I hladný neustále jest, neradno přibližovati
se na dosah, neb žádným masem nepohrdne minotaur...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Minotaurus je jednou z&nbsp;mnoha nestvůr připomínajících
zmutovaného humanoida. Je vysoký dva a půl až tři metry, tělo
má svalnaté, nejvíce připomínající hodně chlupatého obřího
člověka. Ale na jeho krku vyrůstá nestvůrná býčí hlava
porostlá hnědou srstí. Z&nbsp;ní vyčnívají dva ostré rohy,
nad obludným rypákem zlostně planou malé oči a z&nbsp;tlamy trčí
dlouhé, nahoru zahnuté kly. Minotauři většinou nemívají brnění
a jsou od pasu nahoru nazí, jen málokteří z&nbsp;nich nosí lehké
brnění. Nohy mají porostlé hustou srstí, a proto jsou obvykle
oblečeni jen v&nbsp;bederní roušce.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Narazit na ně můžete na mnoha opuštěných místech. Jsou to
samotáři a prázdnota okolo jejich doupěte často souvisí
s&nbsp;jejich extrémní žravostí. Doupě si budují v&nbsp;jeskyni,
v&nbsp;podzemí nebo i v&nbsp;nějakém zbořeništi. Komunikace
s&nbsp;nimi není možná. Mluvit stejně neumí a jsou zbytečně
prchliví.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji mají výhodu hlavně díky své síle. Ať už používají
velký kyj nebo jen své obrovské pracky, je třeba se vyhnout
přímému zásahu. Někteří z&nbsp;nich jsou také nepříjemně
rychlí. Také s jejich rohy se musí počítat, neboť se vyznačují
velkou ostrostí. Dobré je zaútočit na jejich nechráněnou hruď,
jeden zásah do srdce může boj ukončit během chvilky. Useknout
minotaurovi hlavu se jen tak někomu nepodaří, protože je posazena
na mohutném krku.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Nejdůležitější zásada při boji s&nbsp;minotaurem
je skončit to rychle. Při dlouho trvajícím boji má tu výhodu,
že se mu zacelují zranění. A také má neuvěřitelnou výdrž.</p>
<h2 class="western">Mnohohlaví obři (Mnohohlavci)</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>nejen že vzrůstem obrovští jsou a více rukou zbraně
třímajících mají, také mysl jejich, počtem hlav posílená,
dělá z&nbsp;nich protivníky jen obtížně porazitelné. Nejeden
hrdina silných paží, ale bystrosti postrádajíc, do léček
mnohohlavce upadl a skonal, aniž dostalo se mu možnosti umění
válečného použíti…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Mnohohlavci se svým vzhledem velmi podobají asterionským obrům.
Jsou jako oni tři až čtyři a půl metru vysocí, svalnatí a
velmi silní, ale už ne zdaleka tak mdlého myšlení a pomalého
chápání. Už u dvouhlavce se můžete dočkat léček a
záludností, které by žádný obr nebyl sto vymyslet. S&nbsp;každou
hlavou navíc roste nejen intelekt mnohohlavce, ale také počet
rukou (každé hlavě přísluší jeden pár). Hlavy i ruce jsou po
těle rozmístěny rovnoměrně, což znamená, že mnohohlavec vidí
i dozadu a může současně bojovat s&nbsp;několika nepřáteli
útočícími z&nbsp;různých směrů. Oblečen bývá obvykle do
medvědích nebo lvích kůží, dovedně spojených v&nbsp;jednoduché
šaty. Okolo krků mu obvykle chrastí náhrdelník z&nbsp;lebek
zabitých nepřátel.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Mnohohlavci žijí převážně v&nbsp;nižších polohách hor nebo
v&nbsp;savanách, nejsou ovšem výjimkou případy výskytu v&nbsp;jiných
oblastech. Dvouhlavci často žijí v&nbsp;malých tlupách,
trojhlavci, čtyřhlavci a vícehlavci se už vyskytují méně často
a jsou to samotáři.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Souboj s&nbsp;mnohohlavcem je dosti obtížný, protože díky svým
hlavám vidí dokonale jak do stran, tak dozadu. Ani skupina
bojovníků mu nečiní větší problémy a bez jakýchkoliv postihů
dokáže bojovat s&nbsp;několika muži najednou. Jediné slepé
místo má v&nbsp;blízkosti nohou, ale tam hrozí nebezpečí, že
vás zašlápne. Proto se jako nejcennějším spojencem v&nbsp;boji
s&nbsp;mnohohlavci ukázala oslepující zaklínadla, která dokonale
paralyzují jeho výhodu. Pak už stačí jen obezřetně postupovat
a v&nbsp;nestřežené chvíli zaútočit.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Zaschlá krev mnohohlavců má magické schopnosti,
neboť každá její kapka dokáže ze Stínového světa přitáhnout
jednoho trigona, za předpokladu, že se dostane do kontaktu se zemí.
Dokud k&nbsp;tomu však nedojde, není se čeho bát. Kapky krve
mnohohlavců jsou také vzácné a nesmírně ceněné šperky, které
vyžadují od svých nositelů notnou dávku odvahy a opatrnosti.</p>
<h2 class="western">Mokřan</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...pozor ať každý si dá, jehož cesta přes blata povede.
V&nbsp;bažinách nestvůra číhati může, která mokřanem se
zove. Nelze jej okem spatřiti, an pod bahnem pohybuje se a na tvory
živé útočí. V&nbsp;jeho pažích síla převeliká dřímá,
mnoho již dobrodruhů zardousil či pod hladinu stáhl...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Na okrajích bažin, v&nbsp;místech, kde vládne stejnou měrou voda
a země, žijí podivní tvorové, mokřani. Jejich tělo tvoří
velká hrouda mazlavé hlíny, pokrytá mechem a zetlelým listím,
z&nbsp;níž odkapává voda, tvarovaná do jakési homole s&nbsp;dvěma
končetinami po stranách. V&nbsp;bažinách a vřesovištích se
mokřan pohybuje svižně, jakoby se velká strnulá vlna sunula po
hladině okolní krajiny. Čím však jde dále do suššího kraje,
jeho pohyb se zpomaluje, až nakonec ustane zcela a z&nbsp;mokřana
se stane jen travnatý pahrbek. V&nbsp;příliš vodnatých bažinách
a jezerech se zase může rozpustit na malinké části a přestat
jako celek existovat. Mokřan vnímá okolí pomocí pohybů vody a
je tedy téměř slepý vůči jevům ve vzduchu, které alespoň
trochu nenaruší klid vody v&nbsp;podmáčené zemi. Na vetřelce v
bažinách, tedy každého, kdo způsobil nepřátelské vlnky
v&nbsp;rašeliništi, zaútočí svými obrovskými pažemi, v&nbsp;nichž
se skrývá síla několika kovářských kladiv.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jak je již uvedeno výše, mokřan obývá výhradně blata a
bažiny. Je to samotář a pokud do obydleného močálu zavítá
jiný mokřan, dojde k&nbsp;boji o území. V&nbsp;okolí jeho
bydliště se vyskytuje jen málo živých tvorů, kteří jsou
dostatečně ostražití, aby se nestali součástí jeho jídelníčku.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji má mokřan velkou výhodu díky prostředí, které jej
obklopuje. Zatímco tato stvůra je v&nbsp;bažinách jako doma a
pohybuje se v&nbsp;nich děsivou rychlostí, člověk tudy musí jít
velmi opatrně a vážit každý krok. Výhodné je zaútočit na
mokřanovy paže. Pokud se vám podaří aspoň jednu odseknout,
netvor uprchne do svého doupěte a tam zůstane, dokud mu nedoroste.
Velmi výhodná jsou také ohnivá kouzla, ovšem jejich účinek
oslabuje okolní mokré prostředí. Mokřan sám je však na ně
velmi citlivý.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka: </b>Mokřana je velmi těžké jednou provždy zabít.
Když je vážně raněn, uprchne pod hladinu bažiny a tam jej téměř
nikdo nemůže pronásledovat. Díky své schopnosti regenerace se
jeho rány pomalu zahojí a za nějakou dobu začne zase sužovat
okolí. I on má ale slabinu: nejenže je velmi citlivý na oheň,
také magie země mu může velmi ublížit, což není u nestvůr
obývajících bažiny obvyklé. Například kouzlo Zkamenění jej
zahubí jednou provždy.</p>
<h2 class="western">Nepojmenovaný</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>jest bytostí, o které není snadné informace sebemenší
získati. Nemnoho lidí smrtelných s&nbsp;ní setkalo se a hrůznou
zkušenost tuto přežilo. A zbytek ten sotva lze za šťastlivce
označiti, neb hrůza ze setkání tohoto v mysli jejich poznamenané
do konce života zůstává i nechuť nešťastníků k&nbsp;vyprávění
zážitku děsivého očividná jest. Na čem však všichni
postižení jednomyslně shodnou se jest skutečnost, že bestie
nepojmenovaná žádného těla nemá, viditelného či neviditelného
a v&nbsp;podstatě jakousi energii negativní k&nbsp;místu určitému
vázanou představuje. Výskyt její ve světě našem pak podoben
vředu hnilobnému na kůži bělostné, pročež každá z&nbsp;oblud
nepojmenovaných zničena býti musí…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jen velmi těžce lze napsat o této bytosti ze Stínového světa
něco konkrétního. Ví se, že nemá hmotné tělo a snad ani
nějaký stálý tvar. Když je v&nbsp;blízkosti, máte jen nejasný
pocit něčeho temného, co vás upřeně pozoruje za zády, ale
kdykoliv se otočíte, nic nespatříte. Teprve po delší době se
v&nbsp;hlubinách vaší mysli začne objevovat nezřetelný obraz
hrůzy, strachu a děsu, který jako mor zaplavuje celé vědomí.
Slovy nelze popsat, jak je tato příšera strašná, a jen pouhá
vzpomínka na ni je nepříjemná jako mučení skřetích šamanů,
a proto nedostala žádné jméno. Nepojmenovaný útočí na mysl a
snaží se ji ovládnout. Lidé v&nbsp;jeho osidlech mu slouží,
provádějí krvavé oběti, které tuto bestii dále posilují.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Nepojmenovaný žije v&nbsp;okolí míst, kde se dlouhé roky
odehrávaly činy, způsobující lidem nepředstavitelnou psychickou
či fyzickou bolest. Barbarské svatyně s&nbsp;krvavými oběťmi,
nelidské mučírny, tvrze a hrady krutovládců, to jsou jeho
oblíbená místa.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Bojovat s&nbsp;nepojmenovaným konvenčními zbraněmi (meči,
sekerami či luky) nemá valného smyslu, neboť pravděpodobně
neexistuje tělo, kterému byste mohli zasadit smrtelnou ránu. Proto
vřele doporučuji všem, kteří se s&nbsp;nepojmenovaným setkají,
aby se rychle otočili a uprchli. Nepojmenovaný se totiž většinou
nemůže volně pohybovat po krajině, je vázán na ostře
ohraničené místo. Já sám jsem se s nepojmenovaným nesetkal a
děkuji za to všem Sedmnácti bohům. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Podle neověřených pramenů lze nepojmenovaného
přece jen (když už ne zabít) alespoň vypudit z&nbsp;Asterionu
zpět do Stínového světa. Existuje k&nbsp;tomu složitý
theurgický rituál, jehož hlavní součástí je velký rubín,
který dokáže zachytit prchavou formu nepojmenovaného a protlačit
ji skrze bránu do jeho domoviny. V&nbsp;posledních tisíci letech
však není znám žádný úspěšně završený pokus o tento
rituál.</p>
<h2 class="western">Pegas</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...málokomu poštěstí se spatřiti bytost tuto, ana velmi
plachá jest, přítomnost člověka vycítiti dovede a na křídlech
větrných do vzduchu uprchne. Však povídá se mezi lidem prostým,
že někteří z&nbsp;elfů, jejichž moudrost přírodní v&nbsp;mnohém
vědění lidí přesahuje, pegasa přilákati dovedou a slovy
vlídnými přesvědčí jeho, by jim za oře sloužil. S&nbsp;ním
pak králi vzduchu stávají se, toliko drak se pegasovi rychlostí i
obratností vzdušnou rovnati může...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Kdyby existence této bytosti nebyla v&nbsp;mysli mnoha lidí pouze
legendou, jistě by ji nazývali králem vzduchu. Vzhledem pegas
připomíná nádherného bílého koně s&nbsp;dlouhou bílou hřívou
a ocasem sahajícím téměř až k&nbsp;zemi. Na jeho majestátní
hlavě jsou posazeny pozorné oči, kterým nic neunikne, chvějící
se chřípí zachytí i ten nejmenší pach a prozradí kohokoli, kdo
by se chtěl k&nbsp;pegasovi přiblížit. Čeho si ale všimnete
nejdříve, jsou dlouhá bílá křídla, vyrůstající z&nbsp;jeho
trupu. Jako celek působí pegas nezapomenutelným dojmem. Lidé,
kteří měli to štěstí a viděli na vlastní oči jak pegasa, tak
i jednorožce, tvrdí, že ti dva jsou si podobni jako bratři.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Pegasové nejsou tak vzácní, jak si mnoho lidí myslí. Dokonce
jsou místa, na kterých se vyskytují jejich stáda o několika
desítkách jedinců. Žijí však na místech, kam mnoho lidí
nezavítá a stále se stěhují z&nbsp;místa na místo. Nekonečné
travnaté pláně, horská údolí, úrodná místa poblíž říčních
koryt i řídké, sluncem prosvícené lesíky, tam všude byste
mohli na pegasy narazit, nebýt jejich příslovečné plachosti.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Boji se pegas vyhýbá, jak jen může. Pokud je ale k&nbsp;němu
přinucen, jeho mohutná kopyta, snášející se velkou rychlostí
ze vzduchu a bušící do nepřítele, z&nbsp;něj dělají
nebezpečného protivníka.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Na Asterionu žijí i lidé a pololidé, kteří
dovedou pegasa chytit a zkrotit. Je jich však poměrně málo, a
proto hlavním dopravním prostředkem stále zůstávají koně. Kdo
ale měl to štěstí a bylo mu dopřáno proletět se vzduchem na
hřbetu tohoto stvoření, těžko už bude hledat koně, který by
se mu zalíbil.</p>
<h2 class="western">Pekelný pes</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...tu z&nbsp;plamenů ohnivých psisko obrovské vynoří se a
plameny tyto ničeho mu nečiní. Z&nbsp;očí a nozder oheň mu sálá
a když tlamisko otevře, sloup ohně se vyvalí a žárem jeho i zdi
kamenné popraskati mohou. Snad z&nbsp;pekla samotného nestvůra
tato na svět náš pokojný přichází, by do&nbsp;života
poklidného děs a strach smrtelný vnesla...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Pekelný pes je stvoření ohně. Vyskytuje se v&nbsp;několika
velikostech, z&nbsp;nichž i ta nejmenší měří v&nbsp;kohoutku
třičtvrtě metru, ta největší pak připomíná menšího koně.
Stavbou těla připomíná vlka, má však mnohem kratší srst rudé
či rudohnědé barvy. Tlamu má plnou ostrých zubů, ze kterých mu
odkapávají ohnivé sliny, z&nbsp;nozder stoupá černý kouř a oči
této bestie žhnou jako řeřavé uhlíky. Vyšší forma je
dvouhlavá, nejvyšší pak je legendární pes Kerberos, který se
kromě značné velikosti pyšní také třemi hlavami.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tato ďábelská stvoření obývají většinou pusté kraje,
pouště, spáleniště a kamenité oblasti. Ani ruiny a sklepení
opuštěných hradů a pevností nejsou výjimkou. Ve většině
případů narazíte na skupinu okolo tří až tuctu těchto bestií,
pouze jejich nejvyšší forma, Kerberos, je samotář.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji je nepříjemná hlavně skutečnost, že tyto stvůry
jsou poměrně inteligentní. Pokud bojujete se skupinou, obstoupí
vás ze všech stran a jen těžko se z&nbsp;tohoto obklíčení
probojovává ven. Ovšem jejich síla je pouze v&nbsp;útoku, brání
se velmi chabě a moc nevydrží. Pokud se vyhnete jejich dechu,
prakticky by neměl být problém nižší formu psa na jednu až dvě
rány mečem zahubit. Horší je to s&nbsp;Kerberem, který má nejen
tři hlavy, ale také pěkně tuhý kořínek. Navíc umí protivníka
oslepit a jeho sliny jsou jedovaté, takže kousnutí způsobuje
otravu. Na něj se vyplatí jít ve skupině, kde jeden nebo dva
nestvůru zaměstnají a ostatní ji napadnou zezadu a z boku. Pak je
mnohem snazší jí zasadit smrtelnou ránu.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Alchymisté si velmi cení slin Kerbera, ze kterých
se vyrábí nejenom velmi účinné jedy, ale také jsou používány
jako přísada do různých mastí a elixírů. Částka, kterou jsou
někteří z&nbsp;alchymistů ochotni zaplatit za slinné žlázy
této bestie, se díky počtu jejích hlav ještě násobí třemi.</p>
<h2 class="western">Přízrak</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...za jasných nocí se zjevuje, člověku podoben, však
s&nbsp;tělem průhledným a očima rudýma. Jest to ztělesnění
čistého zla a musí býti zahubeno. Proto každý, kdo ho potkáš,
směle zahleděti se na něj musíš, abys ukázal, že strachu
neznáš. Do ruky vodu posvěcenou ve flakónu vezmi a nebojácně
před sebe ji zvedni. Pak přízrak polekán na ústup se dá, ty
vrhni vodu svěcenou na stvůru prchající, načež ona se
zakvílením svět náš opustí...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Vzhled této nestvůry, řazené mezi nemrtvé, se vymyká díky své
nestálé formě jednoduchému popisu. Základ přízraku tvoří
modrý až šedý dým vzdáleně se podobající tělu člověka,
nebo také jakéhokoliv jiného tvora, od snových slonů a vlků až
po neskutečné létající ryby. Obrysy určující hranici mezi
skutečným světem a přízrakem jsou nejasné a stále se měnící,
jako plameny ohně. V&nbsp;místě, kde obvykle bývá hlava, má
modrý dým nejsytější barvu a uprostřed něj září dvě rudé
oči. Přízrak se pohybuje neslyšně a většinou pomalým,
vytrvalým tempem, jako by mu někdo poradil, že tím bude nahánět
ještě větší hrůzu. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Výskyt přízraku se očividně neomezuje na nějaké konkrétní
místo, jeho aktivity byly pozorovány téměř všude, a může se
proto objevit i na obydleném místě a zaútočit na lidi, které
potká. Snad jen na hustě obydlených místech, ve větších
městech, se zdržuje výjimečně, spíše vyhledává místa
opuštěná, kudy chodí jen málo lidí.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Při úspěšném útoku přízrak neubírá životy, ale vysává
z&nbsp;oběti životní energii. Nejvyšší verze přízraku si
touto energií doplňuje životy ztracené v&nbsp;boji, ostatní se
jí pouze živí. Nejhorší přízraky také ovládají temnou
magii. K&nbsp;boji se doporučuje použít kouzelné zbraně nebo
zbraně potřené svěceným olejem. Také se osvědčilo vrhání
lahviček se svěcenou vodou, které má navíc tu výhodu, že pokud
nenecháte přízrak přiblížit, nemůže vlastně vůbec útočit
a tak se dá vyhnout zasažení. Zranění způsobené přízrakem
není na první pohled vůbec patrné a velmi těžce se léčí. 
</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Zasažení přízrakem způsobuje vlastně postupné
odpoutávání duše od těla. Po čase se vazba mezi nimi úplně
vytratí a duše odlétá do Stínového světa. Tomu lze zamezit
včasným požitím <i>Li Konfuova</i> <i>elixíru návratu</i>,
který tuto hrozbu bezpečně zažehná. Přestože složení elixíru
není žádným tajemstvím a jeho výroba je poměrně snadná, jen
málo lidí ji ovládá a tak dochází k&nbsp;naprosto zbytečným
úmrtím lidí zasažených přízraky. Jinou kapitolou je ovšem
zasažení od vyšší verze těchto nemrtvých. Elixíry, které
léčí jejich zasažení, dovedou připravit jen velmi zruční
alchymisté.</p>
<h2 class="western">Sfinga</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
“<i>...jest stvoření zchytralé a zlé. Často na cestě do města
usadí se, poutníkům hádanky přesložité pokládá a toho, kdo
odpovědi nenajde, nestvůra rozsápe. Toliko zbaviti se jí možno
tím, že člověk najde se chytrý a odvážný, an za sfingou
vypraví se a hádanku její uhodne. Tehdy bytost tato nedobrá město
sužovati přestane a na místo jiné odebéře se...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
U míst skrývajících nějaké tajemství často sedává sfinga,
záludné a vychytralé stvoření, jehož vyšší verze je navíc
obdařena schopností mluvit lidským hlasem. Hlavu a hruď krásné
ženy doplňuje lví trup a dlouhá, pískově žlutá křídla, aby
navzájem vytvořily tohoto podivného tvora. Pískově žlutou až
zlatou barvu má celé její tělo včetně hlavy a vlasů, její
žluté oči sledují vše okolo zlým, studeným pohledem. Pokud
sedí nehybně s&nbsp;křídly složenými na zádech, může být
pokládána za sochu. V&nbsp;této pozici dokáže setrvat i desítky
let. To je také důvod, proč její sochy často střeží hrobky
některých vládců. Ne každý je ochoten jít se přesvědčit,
jestli se jedná o sochu, nebo zda jde o skutečnou sfingu.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Sfinga je stvoření samotářské, jen zřídka jsou vídány dvě
na jednom místě. Žije na pouštích, ale také v&nbsp;horách,
v&nbsp;jeskyních a zříceninách.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tyto bytosti jsou velmi inteligentní a naprosto nevyzpytatelné.
Nikdy si nemůžete být jistí, jestli na vás zaútočí, nebo si
s&nbsp;vámi jen promluví a nechá vás jít. Pokud ale dojde
k&nbsp;boji, využívá sfinga své obratnosti ve vzduchu a je jen
obtížné ji zasáhnout. Občas to vypadá, že je na několika
místech najednou, její útok přichází náhle a z&nbsp;nejméně
pravděpodobného směru. Její drápy jsou obrovské a smrtelně
nebezpečné. Při&nbsp;boji je nejdůležitější mít krytá záda
a pokud možno se přesunout do míst, kde nestvůra nemůže
manévrovat. Také je potřeba mít dobrou zbraň, protože obyčejné
zbraně sfinze neublíží.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka: </b>Nestává se to často, ale občas se něco zvrtne
a na světě se objeví dobrá sfinga. Je k&nbsp;nerozeznání
podobná svým zlým družkám, pouze barva jejích očí je hřejivě
modrá. Pro dobrodruha je opravdu velké štěstí, když ji potká.
Dobrá sfinga je velmi moudrá a rozhovor s&nbsp;ní může přinést
spoustu užitečných informací.</p>
<h2 class="western">Silinga</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
„<i>...jest velmi malá, toliko necelou půli člověka na výšku
dosahuje. Stvoření toto jest dobrota sama, lidem pomáhati snaží
se skutky svými i uměním magickým. Člověk nižádný však na
její dobrotu hřešit nemůže, ana poznati dovede když zlo
v&nbsp;člověku dříme a pomoci v&nbsp;špinavostech jeho
chystaných odepře mu. A kdyby snad silou někdo silingu ke skutkům
zlým přinutiti chtěl, tu tváře její zlobou zahoří a kouzly
strašlivými brániti sebe i družky své hledí...”</i></p>
<p class="western">Silingy, nádherné stvoření světla, vypadají
jako drobná žena s&nbsp;motýlími křídly, ovšem jsou jen asi
metr vysoké. Díky své malé postavě a velikým průsvitným
křídlům umí výborně a neslyšně létat, takže se dokáží
nepozorovaně dostat i na dobře chráněná místa. Ve Stínovém
světě jsou silingy jedny z&nbsp;nejinteligentnějších bytostí a
jejich znalosti v&nbsp;mnohém předčí vědomosti smrtelných lidí.
Mezi sebou se dorozumívají telepaticky vlastním jazykem, ale
dokáží hovořit i obecnou řečí, elfštinou či jazykem skřítků.
Silingy ovládají řadu kouzel a spolu s&nbsp;jejich mírnou a
rozvážnou povahu to z&nbsp;nich dělá nebezpečné protivníky pro
jejich nepřátele. Nejoblíbenějším útočným kouzlem siling
jsou Hvězdné jiskry připomínající oblak hvězdiček, které po
dopadu na protivníka vzplanou a dostatečně ho popálí. Toto
kouzlo je o to nepříjemnější, že jde o malé jiskry, které
proniknou dokonce i pod brnění. Silingy rády používají také
kouzla Neviditelnost nebo Hyperprostor a kolem sebe mají vytvořen
magický štít.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tato stvoření mají ze všeho nejraději zalesněné oblasti, kde
si staví překrásné příbytky v&nbsp;rozložitých korunách
stromů. Žijí převážně ve větších společenstvech a své
domovy chrání pomocí kouzel. Síla jejich magie je znásobena
jejich počtem a dokáže udržet v&nbsp;uctivé vzdálenosti i velmi
silné nestvůry.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Při boji jsou silingy daleko nebezpečnější, než by se mohlo
zdát při pohledu na jejich drobné postavy a krásné, dobromyslné
obličeje. Ovšem ti, kteří stojí na straně dobra, se nemají
čeho bát a pokud jsou toho hodni, silingy je vezmou do svého
rajského domova, pohostí je a štědře je zasypou dary i cennými
radami. 
</p>
<h2 class="western">Smrtka</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...jak umrlec obyčejný vypadá, však stokráte nebezpečnější
jest. Kouzla její hrůzostrašná těžkým soupeřem v&nbsp;boji ji
činí, ana protivníky své mrtvé oživuje a proti jejich přátelům
se zbraní v&nbsp;ruce posílá. Hrůza a děs obklopuje stvoření
toto a kdo má nohy, na útěk se dává...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Smrtka je stvoření, které vzhledem připomíná mumifikovanou
schránku vyššího člověka, která byla zbavena všech obvazů, a
proto je možné ji zaměnit s&nbsp;ghúlem nebo zombií. Tento omyl
se ovšem nevyplácí, protože smrtka je na rozdíl od nich velmi
inteligentní. Trup má potažený velmi těsně přiléhající
šedou pergamenovou kůží, která věrně kopíruje kostru této
prokleté příšery. Na rozdíl od obyčejných nemrtvých se smrtka
obléká do velmi vznosných šatů z&nbsp;drahých látek, takže
z&nbsp;jejího nestvůrného těla lze spatřit pouze kostlivý
obličej se studenýma, zelenýma očima, a ruce, zbytek kryjí šaty
a dlouhý plášť.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Smrtku můžete potkat na rozličných místech, od hřbitovů,
zřícenin hradů a podzemních prostor až po temné hvozdy. Tato
místa bývají hodně poznamenána přítomností této nestvůry.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jako protivník je velmi nepříjemná v&nbsp;tom, že používá
temnou magii a aktivní nekromancii. Proto bývá obvykle obklopena
houfem nemrtvých, které ovládá. Vyšší forma smrtky zná také
útočná kouzla a pokud bojuje tváří v&nbsp;tvář, po každém
úspěšném útoku jí přibude stejný počet životů, kolik
ubrala protivníkovi (ovšem pouze do maximální hranice).
Nejúčinněji v&nbsp;boji proti ní působí posvěcené zbraně,
bílá magie a také intenzívní sluneční světlo nebo jeho
napodobenina (například kamenné slunce).</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Z&nbsp;vlastní zkušenosti mohu říci, že
nejlepší taktikou v&nbsp;boji s&nbsp;touto stvůrou je neposkytnout
jí příležitost k&nbsp;tvorbě dalších nemrtvých a zaútočit
přímo na ni. Po její smrti se část nemrtvých rozpadne a zbytek
je zmaten tím, že je nikdo neovládá. Jejich pobití je otázkou
chvilky.</p>
<h2 class="western">Spektra</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>je možno kvůli vzhledu podobnému ji s&nbsp;přízrakem
zaměniti, však omyl tento nemůže nic jiného než smrt rychlou
pro člověka nevědomého znamenati. Nemnoho lidí na vlastní oči
spektru viděti mohlo a i takový, jenž útěkem život si
zachrániti hleděl, o hrůze této jen nerad se do řeči dává.
Pak jediné, co v&nbsp;paměti utkvělo mu ze stvoření příšerného,
dozajista oči zelené jsou, pohledem smrtelně zlým všechny okolo
probodávající. Pod pohledu silou údy tuhnou a poslušnosti
odmítají i srdce se zastavuje a jen vůlí silnou je možno moc očí
překonati…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Jedná se o jednu z&nbsp;nejnebezpečnějších nemrtvých bytostí,
která se naštěstí neobjevuje příliš často. Má podobu
přízračné humanoidní bytosti s&nbsp;více či méně průsvitným
tělem. Až příliš výrazné jsou ovšem její oči, zářící
studeným a ostrým zeleným svitem. V pohledu spektry je tolik zla a
smrtelné nenávisti ke všemu živému, že lidem se slabší
povahou ztuhnou údy a nebudou se moci ani pohnout. I ti více
srdnatí se před hrůzným zjevením dávají na útěk a jen
nejodvážnější bojovníci se mohou strachu ubránit a pustit se
do boje s&nbsp;vyšší verzí této nestvůry.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Objevuje se spíše vzácně, protože k&nbsp;jejímu vyvolání je
třeba příliš mnoho záporné energie soustředěné na malou
plochu. Sama vyhledává opuštěná místa, jako jsou zříceniny
hradů, temná sklepení či dávné hrobky a nekropole. Jen vzácně
se objeví dvě spektry současně, o výskytu více exemplářů na
jednom místě jsem ještě neslyšel.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Boj je nepříjemný už tím, že většina lidí i pololidí
uprchne ještě před jeho začátkem a další část se nemůže
hrůzou ani pohnout. Zbytek odvážlivců pak příliš pozdě pozná,
že před nimi stojí protivník nepříjemně silný a zákeřný.
Spektra nejde zranit obyčejnými zbraněmi a vyšší verze je
poměrně odolná i proti svěcené vodě a některým kouzelným
zbraním. Útočí svými přízračnými pařáty a každý zásah
částečně paralyzuje protivníka. To znamená, že se zpomalí
jeho obrané i útočné reakce. Vyšší verze navíc úspěšným
útokem odsaje část energie protivníka a doplní tím energii
vlastní. Také používá černou magii a jako by toho už nebylo
dost, umí vyšší spektra odčarovat ochranná kouzla svých
protivníků. Já osobně bych při boji doporučil využít její
jedinou slabinu: spektra nesnáší přímé světlo. Čím je toto
světlo ostřejší, tím hůř se jí bojuje. S&nbsp;tím souvisí i
poměrná účinnost všech blesků, které ji oslňují a
dezorientují. A snažte se ji vyřídit rychle, protože ovládá
kouzlo Temnota, které ji před světlem dostatečně ochrání.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Spektry představují absolutní zlo a ten, komu se
podaří odstranit jednu z&nbsp;nich, si vyslouží přízeň
některého z&nbsp;astrálních tvorů světlé strany. Může se pak
stát, že se mu v&nbsp;nouzi dostane nečekané pomoci.</p>
<h2 class="western">Stín</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
„…<i>v místech, kde sítě své smrtící temnota rozprostírá,
nenechej sebe, člověče zbloudilý, klidem zdánlivým
k&nbsp;nepozornosti ukolébati. Neb ze stínů temných, všude vůkol
se rozprostírajících, stín ještě temnější povstati může a
útokem nenadálým o život tě připraviti ještě dříve, než
oko tvé vyhasínající spatřiti jej dokáže…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Na rozdíl od ostatních nemrtvých je stín naprosto nehmotný. Ve
tmě je neviditelný, pouze v&nbsp;přímém světle je ho možno
spatřit jako černý roztřesený stín humanoidní či jiné
bytosti. Tento tvar je nestálý a může se různě měnit, ale
pouze tak, aby zachovával původní velikost.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Stíny se vyskytují všude, kde je po celý den naprostá tma.
Světlo nevyhledávají, ne snad proto, že by se ho báli, ale
chtějí zůstat neodhaleni. Menší stíny se mohou držet ve
skupinkách, větší z&nbsp;nich jsou většinou samotáři.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tento nemrtvý útočí díky svému splynutí s&nbsp;okolní
temnotou náhle a nečekaně. V&nbsp;boji se snaží držet ve tmě a
získat tak pro sebe výhodu, větší stíny si dokonce kolem sebe
<i>Temnotu</i> tvoří. Jiná kouzla černé magie nepoužívají.
Svým zásahem vysává z&nbsp;protivníků nejen životní energii,
ale i fyzickou sílu. Útoky bojovníků jsou po každém zásahu
slabší a pokud postavě klesne síla na minimum, upadne do
bezvědomí a během pár hodin zemře. Tato smrt přitáhne
z&nbsp;astrální roviny stín stejné velikosti, jako měla daná
postava. Boj proti malým stínům není složitý a ztráta energie
způsobená jejich zásahem se dá vyléčit běžnými prostředky
nebo prostě časem. Ovšem proti stínu tvaru i velikosti draka se
bojuje velmi těžce. Doporučuji co nejvíce světla, které nemusí
být ani příliš intenzívní, jen by mělo pokrývat co největší
plochu. Jelikož jsou stíny nehmotné, obyčejné zbraně na ně
vůbec nepůsobí. Proto se používají zbraně posvěcené či
kouzelné.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Ztráty energie a síly po zásahu vyšších verzí
stínů se mohou léčit dvěma způsoby. Buď jsou na postavu
seslána léčivá kouzla v&nbsp;množství několikrát převyšující
skutečnou velikost zranění (postava sama pozná, když se dostane
do původní formy), nebo je možno vypít speciální elixír,
působící přímo proti zraněním způsobeným těmito nemrtvými.
Jejich výrobou se zabývají někteří alchymisté, v&nbsp;menší
míře pak zkušení kouzelníci či lovci přízraků.</p>
<h2 class="western">Striga</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
„<i>...na pohřebištích i v hrobkách starých sídliti může,
však toliko pokud nablízku lidé vyskytují se. Celé dny i noci
spánkem hlubokým dříme, když ale člověk smrtelný v&nbsp;blízkosti
přílišné ke spánku si ustele, rána už se nedočká. V&nbsp;hodině
duchů hrobka se otevře, stvoření příšerné na lov se vypraví,
člověka nešťastného ve spánku přepadne a tělo jeho rozsápe.
Také za nocí úplňkových hrobka otevírá se a lidé poblíž
žijící dveře na petlice zavírají, by se před nestvůrou řádící
za zdmi pevnými ukryli...“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Striga je zvláštní nestvůra. V&nbsp;legendách vystupuje jako
démonická, krvežíznivá a téměř nezranitelná bytost, lidé se
rozklepou, jakmile slovo striga uslyší. A přitom jsou některé
jiné bytosti mnohem obludnější, zuřivější a daleko
nebezpečnější než ona. Zcela jistě to vyplývá z&nbsp;lidské
nevědomosti a tajemnosti netvora vylézajícího z&nbsp;hrobky a
toužícího po lidském mase. Stvůra s&nbsp;tak špatnou pověstí
je vysoká něco přes půldruhého metru, její tělo trochu
připomíná sud. Dlouhé ruce s&nbsp;jako břitva ostrými drápy jí
visí skoro až k&nbsp;zemi. Na krátkém krku sedí nečekaně velká
hlava s&nbsp;obrovskou tlamou plnou ostrých tesáků. Kolem hlavy má
delší rozcuchané vlasy červené barvy, oči ve tmě září zlým
rudým světlem.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Tato stvůra se téměř vždy objeví v&nbsp;blízkosti hrobky,
pohřebiště nebo i chrámu, kde se konají lidské oběti. Odtud
vyžene všechno živé a usadí se v&nbsp;rakvi či sarkofágu.
Většinu svého času zde prospí, na lov vyráží pouze za úplňku.
Když ale zůstane někdo přes noc poblíž jejího obydlí, kolem
půlnoci striga vyleze a zaútočí na něj. Nikdy nevychází na
denní světlo, které pro ni sice není smrtelné, ale nemá ho
ráda.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Lovící striga se pohybuje naprosto nehlučně a přestože působí
neohrabaně, je neuvěřitelně mrštná, rychlá a na svou oběť se
vrhá dlouhým skokem. Útočí hlavně pařáty a ostrými zuby. Je
to nebezpečný protivník, ale dá se porazit. Přestože tato
bytost není imunní vůči obyčejným zbraním, doporučuji použít
zbraně stříbrné nebo kouzelné, které jí způsobují mnohem
těžší zranění. Velkou slabinou strigy je to, že není chráněna
před zásahem zbraní. Její kůže se dá totiž velmi lehce
proseknout. V&nbsp;boji proto spoléhá na svou mrštnost a není
snadné se do ní strefit. Pokud se jí ale nepovede ráně vyhnout,
můžete jí s&nbsp;kvalitním mečem způsobit i smrtelné zranění.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Striga je sice myšlenková bytost, ale může se
na svět dostat i jako důsledek kletby. Prokletý člověk se pak
může v&nbsp;tuto nestvůru proměnit. Proto není dobré strigu
okamžitě zabít, lepší je pokusit se kletbu sejmout. Pokud se
striga nestihne za úsvitu vrátit do své rakve, může (ale nemusí)
se proměnit zpět v&nbsp;člověka. Není to ale jednoduché a
nejeden hrdina už zahynul při pokusu o odstranění této kletby.
Když se do rakve nevrátí striga, která přišla přímo ze
Stínového světa, nic se jí nestane.</p>
<h2 class="western">Trigon</h2>
<p style="margin-top: 0.04in; margin-bottom: 0.04in; orphans: 0; widows: 0">
„…<i>když mnohohlavec poražen jest, tu nutno dobrý pozor si
dáti, by nižádná kapka krve jeho na zemi ležeti nezůstala.
Neboť přehlédnutí byť jen jediné z&nbsp;nich se šeredně
vymstiti může. Rok co rok zákeřné bestie z&nbsp;krve kamenné se
roditi budou a místo toto po dobu jednoho měsíce neobyvatelným se
stane. Nic živého teroru nestvůr bodlinatých ušetřeno nezůstane
a každý rád vyhne se oblasti, kde zákeřná smrt na každém
kroku číhá…“</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Ze zaschlých kapek krve mnohohlavců, které se dotknou země, se
rodí třicet až padesát centimetrů velcí tvorové podobní
ježkům. Tělíčko mají obrostlé bodlinami, ostrými jako jehly,
opatřenými zahnutými zpětnými háčky. Uvnitř bodlin jsou
dutiny naplněné paralyzujícím jedem, který dokáže ochromit i
medvěda. Paralyzovanou oběť trigon roztrhá během několika minut
sadou svých protáhlých trojúhelníkových zubů. Hlava, břicho i
končetiny jsou chráněny zrohovatělým krunýřem, plynule
přecházejícím v&nbsp;ostny. Trigon se pohybuje nejčastěji
koulením – stočený do klubíčka, čímž dokáže vyvinout
nečekanou rychlost.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Je téměř vyloučeno narazit na tuto stvůru v&nbsp;jiné oblasti,
než tam, kde zahynul nějaký mnohohlavý obr. Trigoni se na tomto
území objeví vždy právě v&nbsp;den, kdy došlo ke smrti onoho
mnohohlavce a jejich řádění trvá přesně jeden měsíc. Museli
byste mít opravdovou smůlu, aby se vám povedlo natrefit na tuto
malou bestii, protože doba výskytu trigonů v&nbsp;dané oblasti je
velmi dobře známa a všichni lidé i pololidé jsou na nebezpečí
jejich přítomnosti předem upozorňováni.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Boji s&nbsp;trigonem je radno se vyhnout, protože už jeho první
útok může být smrtelný a musíte si počínat tak, aby k&nbsp;němu
nedostal příležitost. Oblíbeným úkrytem těchto ostnatých
bestií jsou koruny stromů, odkud umí skočit za krk oběti
procházející či projíždějící kolem a jediným kousnutím
ukončit její život. Proto je důležité pohybovat se velmi
ostražitě a čekat útočícího trigona opravdu všude. Když se
prvnímu útoku přece jen vyhnete, překvapí vás nečekaná
rychlost a prudkost útoků, které byste od takové kuličky nikdy
nečekali. Jediný poměrně bezpečný způsob zabití trigona je
chytit jej do pasti a pak ho z&nbsp;bezpečné vzdálenosti zastřelit
lukem či kuší.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Protože jsou trigoni nebezpeční pro celé okolí,
pořádají se na ně v&nbsp;období jejich výskytu divoké hony.
Těch se účastní jak profesionální lovci, tak i potulní
dobrodruzi nebo prostě lidé, kteří potřebují peníze. Za kůži
trigona se totiž vyplácejí vysoké finanční odměny.
Profesionální lovec trigonů se pozná jednoduše podle toho, že
při sebemenším zašramocení nebo náznaku pohybu v&nbsp;křoví
sebou trhne, případně rovnou odskočí do bezpečí. Proto se honu
obvykle účastní několik vtipálků, kteří se baví na účet
lovců a záměrně provokují jejich ostražitost.</p>
<h2 class="western">Troll</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...postavou vysoký, obry připomíná. Silný jest, že strom
ze země vytáhne a kyj si z&nbsp;něj zrobí. Chytrosti mnoho
nepobral, to však jest jen na škodu těm, které potká. Nižádná
domluva s&nbsp;ním možná není, anžto jest velmi zlostný a
krutý, hned kolem sebe mlátí a vše živé pobíjí....”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Trollové nejsou jednou z&nbsp;ras na Asterionu, jak se často mylně
předpokládá. Jsou to myšlenkové bytosti i když mají humanoidní
vzhled, používají zbraně a brnění a mají dokonce svůj vlastní
jazyk. Svým vzhledem připomínají krolly, ale jsou dokonce ještě
vyšší než oni a mají také větší sílu. Jejich mohutné,
svalnaté tělo pokrývá hnědá kůže, někdy krytá brněním.
Hlavu jim pokrývá hustý tmavohnědý porost podobný spíše srsti
než vlasům, jejich uši jsou velké a špičaté. Většina z&nbsp;nich
nosí ozdoby, které sestávají z&nbsp;náhrdelníků a opasků
vyrobených z&nbsp;lebek a kostí poražených soupeřů. Trollové
nejčastěji používají jako zbraně obrovské obouruční kyje,
které mohou být pobity železnými hřeby.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
S&nbsp;touto příšerou se můžete střetnout zejména
v&nbsp;jehličnatých lesech nebo v&nbsp;horách, obydleným místům
se vyhýbá. Není také žádnou výjimkou potkat trolly ve armádě
skřetů, nejčastěji na postu velitelů menších oddílů.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
V&nbsp;boji jsou velmi nepříjemnými protivníky díky své síle,
rychlosti a smrtícím zbraním. Další jejich výhodou je
zacelování ran utržených v&nbsp;boji. Byly již zaznamenány
případy, kdy zdánlivě mrtvý troll vstal ze země ještě
silnější než dříve a zabil svého přemožitele. Platí na něj
každá zbraň, ale není jednoduché jej zasáhnout, protože i když
jeho pohyby vyhlížejí neohrabaně, tělo jako celek reaguje
nečekaně rychle. Nejčastěji bývá vyzbrojen mohutným kyjem,
kterým protivníka doslova zarazí do země.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Nikdy nezapomeňte na trollí regeneraci. Pokud
troll padne k&nbsp;zemi, není dobré nechat ho jen tak ležet. Rány
se mu zacelují nepříjemně rychle a z&nbsp;vlastní zkušenosti
vám můžu potvrdit, že nechat trolla živého se nevyplácí.
Jakmile se trochu vzpamatuje, ihned zaútočí znovu. Nejlepší je
okamžitě mu useknout hlavu nebo probodnout jeho trojité srdce, pak
si můžete být jistí, že vám nevpadne do zad.</p>
<h2 class="western">Vivern</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
”<i>...nad krajinou když stín přeletí nejtemnější, tehdy
všechno živé ve zmatku rozprchne se a životy holé uchrániti si
hledí. To vivern kol prolétá, draku podoben a v&nbsp;síle mu
roven, než mysl rozumná mu chybí. Plameny z&nbsp;tlamiska hrozného
chrlí a vůkol sídla svého spáliti vše hledí, toliko poušť
zůstane...”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Ze všech nestvůr, co po světě chodí, právě vivern je nejvíce
podobný temnému drakovi. Jeho kůže má tmavě hnědou, šedočernou
až černou barvu a je velmi tvrdá. Málokterý šíp jí pronikne a
obyčejné zbraně se od ní odrážejí jako od kusu skály. Vivern
vypadá jako nestvůrný ještěr s&nbsp;dlouhým krkem a ještě
delším ocasem. Na krku sedí a&nbsp;zlýma očima na svět shlíží
protáhlá hlava s&nbsp;tlamou plnou zubů ostrých jako dýky. Ve
vzduchu je velmi obratný a jistý, proto raději loví pod volným
nebem než v&nbsp;jeskyních. Svou sílu získává vivern věkem,
kdy jeho svaly i tělo mohutní, dech se stává smrtonosnějším a
křídla dokáží lépe řídit let ve vzduchu. Nejsilnějším a
zároveň nejstarším vivernům se proto říká praotcové.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Naštěstí se mnoho mladých vivernů nedočká dospělosti, a tak
jsou mocné druhy této stvůry velmi vzácné, počet praotců
vivernů vyskytujících se na Taře by se dal spočítat na prstech
lidské ruky. Žije na dokonale pustých místech, jeho jeskyni
obklopuje poušť, kterou má na svědomí ohnivý dech a nenávist
ke všemu živému. Vyskytuje se vždy jen v&nbsp;jednom exempláři.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Pokud se chcete pustit do boje s&nbsp;nějakým slabším druhem
viverna, je potřeba mít hlavně dobrou zbraň, která je schopna
proseknout jeho tvrdou kůži. Brnění tak důležité není, spíš
se vyplatí sázet na rychlost a volnost pohybu. Vivern útočí
hlavně zuby a ocasem, popřípadě se může snažit zašlápnout
ležícího protivníka. Hlavní zásady jsou pečlivě se vyhýbat
drtivým ranám ocasu a nikdy se nepouštět do boje s&nbsp;nejsilnější
formou této bestie, která se divokostí a silou svého dechu směle
vyrovná drakům.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Viděl jsem kdysi zabití jednoho z&nbsp;nejsilnějších
vivernů, ale nebyl to člověk, kdo jej dostal. Jeden z&nbsp;dobrých
draků se rozhodl zbavit kdysi nádhernou krajinu vředu, který se
tam před lety usadil a zpustošil ji k&nbsp;nepoznání. A pokud to
můžu posoudit, šlo o velmi vyrovnaný boj a pouze mocná dračí
kouzla jej rozhodla v&nbsp;neprospěch sil zla.</p>
<h2 class="western">Zlobr</h2>
<p class="western" style="margin-top: 0.04in; margin-bottom: 0.04in; orphans: 0; widows: 0">
 ”<i>...vzhledem člověka ze skály šedé zrobeného, však
vzrůstem až čtyři sáhy dosahuje. Síla jeho jest převeliká, an
balvany ze skal vytrhává a na nepřátele své hází. Než velká
slabina jeho světlo sluneční jest. Jako bytost z&nbsp;kamene
vzešlá na slunci v&nbsp;kámen se obrací... ”</i></p>
<p class="western" style="margin-top: 0.04in; margin-bottom: 0.04in; orphans: 0; widows: 0">
Zlobři jsou bytosti země, ve své podstatě stvořeni z&nbsp;kamene.
Stavbou těla připomínají humanoidy, jsou však obrovští a
hranatí. Jejich kůže má šedou barvu zvětralé skály a je
neuvěřitelně tvrdá, jako kus žuly. Na trupu je prakticky bez
krku posazena velká hlava s&nbsp;temnýma, hluboce posazenýma očima
a krutým šklebem ve tváři. Jako ochranu proti chladu jeskyní a
hor se zlobři oblékají do medvědích kožešin, z&nbsp;nichž si
dokáží ušít jen velmi neumělé zástěry a pláště. A jelikož
příliš nerozumí zpracování kůží a jejich vyčinění, jsou
jejich šaty i jejich majitelé cítit charakteristickým a velmi
nepříjemným zápachem. Podle něj lze zlobry snadno poznat.</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Žijí převážně v&nbsp;blízkosti skal, ať už v&nbsp;jeskyních
nebo v&nbsp;podzemních prostorách pod horami. Někteří z&nbsp;nich
jsou samotáři, jiní žijí ve dvou až čtyř členných
skupinkách. Často se usadí vysoko ve skalách a na kolemjdoucí
vrhají obrovské balvany. Proto je většina lavin přisuzována
právě na vrub zlobrům (a je nutno dodat, že oprávněně).</p>
<p class="western" style="text-indent: -0in; margin-top: 0.04in; margin-bottom: 0.04in; orphans: 0; widows: 0">
Tato kamenná stvoření jsou pověstná hlavně svou silou. Útočí
házením balvanů, nablízko používají své smrtonosné pěsti,
schopné rozmačkat rytíře i s&nbsp;jeho brněním. Jakýkoli
střelecký útok na tyto giganty je marný, protože šípy i kameny
se od jejich kůže neúčinně odrážejí. Nejeden bojovník si
také o zlobra otupil svůj meč. Nevýhodou zlobrů je, že pokud na
ně dopadne jediný paprsek slunečního světla, zkamení. Pokud na
ně musíte přece jen útočit, pomáhají hlavně kouzelné zbraně
a útočná kouzla. Také je dobré pokusit se je oslepit, protože
pak se špatně orientují.</p>
<p class="western" style="margin-top: 0.04in; margin-bottom: 0.04in; orphans: 0; widows: 0">
<b>Poznámka:</b> Neexistuje něco jako dobrý zlobr, to si prostě
odporuje. Zabití zlobra je dobrým skutkem pro okolní krajinu, ale
je to krajně nebezpečné. Tyto stvůry se dělí do několika
skupin, které se od sebe liší velikostí. Ale i ti nejmenší
nejsou vůbec zranitelní obyčejnými zbraněmi. Těm největším
stačí k&nbsp;zabití sebesilnějšího protivníka jediný zásah
pěstí.</p>
<div id="sdfootnote1"><p class="sdfootnote-western"><a class="sdfootnotesym" name="sdfootnote1sym" href="#sdfootnote1anc">1</a>
	Bylo to v&nbsp;roce 737 Královského letopočtu</p>
</div>
</body>
</html>