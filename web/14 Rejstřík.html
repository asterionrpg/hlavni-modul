<h1>Rejstřík</h1>
<div class="rejstřík" style="mso-element: footnote-list"><![if !supportFootnotes]>
  <br>
  <hr class="do-třetiny">
  <div id=ftn_1>
    <p><a href="#ftn_1"><span class="detail-v-zápatí">1</span></a>
      Původních kmenů bylo velké množství, byť se později promíchaly a splynuly. Známí
      jsou kupříkladu Plaveni, Storabové nebo Dubeni. Jak je vidno, jejich jazyky
      tvoří základ současné Obecné řeči.</p></div>
  <div id=ftn_2>
    <p><a href="#ftn_2"><span class="detail-v-zápatí">2</span></a>
      Celkový počet exulantů se odhaduje zhruba na tisíc až dva tisíce osob, ovšem
      v malých oddělených skupinách na velké ploše, které později jen obtížně
      navazovaly spojení.</p></div>
  <div id=ftn_3>
    <p><a href="#ftn_3"><span class="detail-v-zápatí">3</span></a>
      Ani Arvedané nebyli žádní svatoušci. Jako argumenty se už v té době
      používalo vydírání, došlo k několika záhadným úmrtím i nepokrytým útokům na
      zastánce tvrdé linie.</p></div>
  <div id=ftn_4>
    <p><a href="#ftn_4"><span class="detail-v-zápatí">4</span></a>
      Vleklá válka nebylo jednolité období, které by bylo možno zevrubně popsat
      několika slovy. Střídala se období mnohaletého klidu s koncentrovanými
      nápory, kterým padlo za oběť i mnoho opevněných měst (obležen byl i samotný
      Eldebran). Nikdy se ale drakolidem nepodařilo vytvořit stálé předmostí ani
      dopravit na Lendor dostatečné množství vojska pro větší ofenzívu.</p></div>
  <div id=ftn_5>
    <p><a href="#ftn_5"><span class="detail-v-zápatí">5</span></a>
      Až do dnešních dnů jsou rodiny, které se mohou pochlubit arvedanskými předky,
      považovány za obzvlášť význačné a důležité. Jejich členové se dožívají vysokého
      věku a duševními i tělesnými schopnostmi předčí většinu ostatních lidí. Jen tyto
      rody používají v erbech vyobrazení arvedanského kříže.</p></div>
  <div id=ftn_6>
    <p><a href="#ftn_6"><span class="detail-v-zápatí">6</span></a>
      Spíše než o pozastavení by se mělo hovořit o propadu, neboť se zachránilo jen
      málo kouzelnických knih, o teorii magie a theurgie nemluvě.</p></div>
  <div id=ftn_7>
    <p><a href="#ftn_7"><span class="detail-v-zápatí">7</span></a>
      Černozdroj se stal předmětem úvah mnoha alchymistů. V průběhu dobývání Tary
      byl v poušti Rychlé duny objeven pramen, ze kterého vyvěrala tekutina bez
      chuti a bez zápachu, která ale byla neproniknutelně černá. Podle rozborů se
      jedná o obyčejnou vodu, ovšem s jednou zvláštní vlastností: kdo vypije
      v krátké době (1 den) více než galon této kapaliny, v průběhu měsíce
      fyzicky zestárne přibližně o deset let. Působí pouze na humanoidní rasy a navíc
      ne vždy. Pokusů se mnoho nekonalo, ale voda z Černozdroje se stala
      oblíbeným prostředkem pro nedočkavé syny šlechtických rodů. Černozdrojem se
      zabývalo mnoho odborníků. Ke konkrétnějším závěrům ale dospěl prakticky jen Pels
      z Dekharu (dříve než tragicky zahynul). Kromě jiného tvrdil, že na
      Asterionu se musí jako protiváha nacházet i Bělozdroj, jehož účinky jsou přesně
      opačné. O jeho poloze není nic známo, neznají ji ani astrální sféry, to ale
      neodrazuje nové a nové dobrodruhy od jeho hledání.</p></div>
  <div id=ftn_8>
    <p><a href="#ftn_8"><span class="detail-v-zápatí">8</span></a>
      Kharovi „vyslanci“ jen uspíšili proces, který už v říši probíhal delší
      dobu. Lidé byli nespokojeni s vládou eldebranských úředníků, kteří
      především obohacovali sebe a teprve potom se starali o blaho obyvatelstva.
      Rozdělení na jednotlivá hrabství a vévodství by na sebe beztak nenechalo dlouho
      čekat.</p></div>
  <div id=ftn_9>
    <p><a href="#ftn_9"><span class="detail-v-zápatí">9</span></a>
      Něco přes sto let.</p></div>
  <div id=ftn_10>
    <p><a href="#ftn_10"><span class="detail-v-zápatí">10</span></a>
      Tito a další otroci odvlečení na jih se svými potomky tvořili podstatnou část
      normální lidské populace, se kterou se lendorští dobyvatelé setkali na Taře.
      Např. rybáři z okolí dálavské oblasti jezer pocházejí z generací
      uprchlíků z dolů a plantáží v jižnějších částech kontinentu.</p></div>
  <div id=ftn_11>
    <p><a href="#ftn_11"><span class="detail-v-zápatí">11</span></a>
      Ačkoliv to není příliš známo, byl to důsledek práce tajných agentů vyslaných
      Třemi čaroději, kteří neváhali použít metody Khara Démona proti němu
      samotnému.</p></div>
  <div id=ftn_12>
    <p><a href="#ftn_12"><span class="detail-v-zápatí">12</span></a>
      Ti, jenž přežili, založili tzv. arvedanské rody, vysoce obdivované a uznávané,
      neboť v jejich žilách není arvedanská krev zředěna tak jako u uprchlíků při
      Velkém zemětřesení.</p></div>
  <div id=ftn_13>
    <p><a href="#ftn_13"><span class="detail-v-zápatí">13</span></a>
      Vcelku oprávněně. Na rozdíl od nich arvedanská knížata, ač mnohdy stála proti
      sobě, tváří v tvář skřetím armádám vždy našla společnou řeč. Legendy o
      Kharově běsnění se v těchto rodinách přenášely z generace na generaci
      bez jakýchkoliv příkras.</p></div>
  <div id=ftn_14>
    <p><a href="#ftn_14"><span class="detail-v-zápatí">14</span></a>
      V arvedanských rodech (na rozdíl od pohanských) nepanovala zásada
      prvorozenosti. Místo toho otec před smrtí vybral toho ze svých synů (či jiných
      mužských potomků), kterého považoval za nejschopnějšího ujmout se vlády po
      něm.</p></div>
  <div id=ftn_15>
    <p><a href="#ftn_15"><span class="detail-v-zápatí">15</span></a>
      Ač tvrdil, že jeho matka pochází z plavenského rodu, nebyla to pravda.
      Sioval se tehdy zapletl s dvorní dámou vznešeného arvedanského původu. Při
      jeho postavení nic jiného nebylo možné.</p></div>
  <div id=ftn_16>
    <p><a href="#ftn_16"><span class="detail-v-zápatí">16</span></a>
      Mluvit o míru by bylo v tomto případě pošetilé, protože šarvátky a intriky
      neustaly po celou dobu existence. Jednotlivá království měla oproti dohodě
      výraznější územní nároky, navíc se neustále vyskytovaly pokusy o znovusjednocení
      pod vedením některého z panovnických rodů.</p></div>
  <div id=ftn_17>
    <p><a href="#ftn_17"><span class="detail-v-zápatí">17</span></a>
      Název jednoho z dřívějších arvedanských hrabství po rozpadu Eldebranské
      říše. Jméno vzniklo podle pověsti, že prvním arvedanským příchozím mělo sloužit
      „sto rabů“.</p></div>
  <div id=ftn_18>
    <p><a href="#ftn_18"><span class="detail-v-zápatí">18</span></a>
      Ačkoliv většina obyvatel strádala v chudobě, pro královský rod a s ním
      spřízněné domy bylo vždy všeho dost. Daně v některých obdobích prý
      přesahovaly i sumy, které v dřívějších dobách kradli pravidelně
      skřeti.</p></div>
  <div id=ftn_19>
    <p><a href="#ftn_19"><span class="detail-v-zápatí">19</span></a>
      Leila z Boševalu zde byla nucená přizpůsobit popis událostí požadavkům
      svého pána, krále Riodena. V podmínkách, ve kterých žil obyčejný storabský
      lid, by se vzbouřily i klidnější povahy, než byly potomci divokých barbarů.
      Šlechta, která se přidala k rebelantům, byla více než nabádáním Kharových
      špehů vedena snahou o zlepšení situace v zemi a o přítomnosti skřetů na
      bojišti se mezi historiky více než pochybuje. Každopádně život se ve Storabsku
      přese všechno od té doby výrazně změnil k lepšímu.</p></div>
  <div id=ftn_20>
    <p><a href="#ftn_20"><span class="detail-v-zápatí">20</span></a>
      Ve skutečnosti kromě jednání proběhlo i několik bitev mezi příznivci panovníka a
      stavovskými armádami. V současné době už jsou ale tehdejší rozpory urovnány
      a v Danérii je jen málo stoupenců jakéhokoli radikálního řešení, tj. jak
      návratu k absolutní monarchii, tak úplnému odstranění krále.</p></div>
  <div id=ftn_21>
    <p><a href="#ftn_21"><span class="detail-v-zápatí">21</span></a>
      Nebyl to problém pouze Východního království, tyto tendence se projevily ve
      všech částech Lendoru včetně Mořského císařství. Nikde ale nepropukly
      s takovou silou a zároveň nebyly tak tvrdě potlačeny jako
      v Almendoru.</p></div>
  <div id=ftn_22>
    <p><a href="#ftn_22"><span class="detail-v-zápatí">22</span></a>
      Předpokládá se, že odsud čerpal Khar posily pro poslední ofenzívu a po jejím
      pádu zbývající skřeti odtáhli buďto dále na jih nebo na druhou stranu Zelanských
      vrchů.</p></div>
  <div id=ftn_23>
    <p><a href="#ftn_23"><span class="detail-v-zápatí">23</span></a>
      Odvaha by ale v boji s nespočetnými šiky skřetů nestačila. Na přelomu
      století se ale Khar Démon vtělil do nového těla a znovu se postavil do čela
      svých vojsk. To vedlo k odlivu skřetů ze severních, tj. čerstvě
      osídlovaných částí Tary na jih do původních sídlišť. Částečně proto, že Khar se
      rozhodl dále neplýtvat svými silami a spíše se chtěl připravit pro masový útok.
      Dalším důvodem ovšem byla nutnost potlačit opozici mezi drakolidmi a jinými
      nohsledy, jež za dlouhé Kharovy nepřítomnosti vznikla, přičemž část ze skřetích
      hord patřila např. právě k Zylovi, který je nyní potřeboval k obraně
      před svým bývalým pánem.</p></div>
  <div id=ftn_24>
    <p><a href="#ftn_24"><span class="detail-v-zápatí">24</span></a>
      Kromě některých původních lidských obyvatel to byl především případ ještěřího
      lidu na západě a podzemních ras, které napadaly lidská sídla kdekoliv, kde jim
      to jejich počet a odvaha dovolily.</p></div>
  <div id=ftn_25>
    <p><a href="#ftn_25"><span class="detail-v-zápatí">25</span></a>
      Vzestup Albirea přišel až později, navíc úroveň Rilondu za posledních dvacet let
      poněkud klesla.</p></div>
  <div id=ftn_26>
    <p><a href="#ftn_26"><span class="detail-v-zápatí">26</span></a>
      Je potřeba zdůraznit, že se většinou jednalo o jedince, kteří se
      z jakéhokoliv důvodu znelíbili králi nebo vlivné šlechtě, kromě jiného i
      kvůli konfiskaci majetku. Přiznejme ale, že mnoho z nich bylo příznivci
      povstání a nahrazení krále vládou lidu.</p></div>
  <div id=ftn_27>
    <p><a href="#ftn_27"><span class="detail-v-zápatí">27</span></a>
      Např. Keledor poskytnul zázemí některým bukanýrským kapitánům, kteří se
      zavázali, že nebudou napadat jeho lodě, zatímco Almendor se spolehl spíše na
      najímání nezávislých dobrodruhů, kteří dostávali konkrétní úkoly omezující či
      ochromující správu či obchod ostatních zemí.</p></div>
  <div id=ftn_28>
    <p><a href="#ftn_28"><span class="detail-v-zápatí">28</span></a>
      Zde je kronikářka opět poněkud tendenční a až přehnaně stručná, což je dáno
      nedostatkem událostí příznivých pro vládnoucí kruhy Východní království.
      Guvernér jen s obtížemi zvládá správu oddělených částí državy a počet těch,
      jež sympatizují se záměry Orlích poutníků nezadržitelně roste. Připojení
      osvobozené části zpět se rozhodně v příštích několika letech neočekává,
      naopak panují obavy o rozšíření povstání i do oblastí Tary pod nadvládou jiných
      států. Blíže o daném tématu každopádně pojednávají jiné spisy, které
      doporučujeme prostudovat.</p></div>
  <div id=ftn_29>
    <p><a href="#ftn_29"><span class="detail-v-zápatí">29</span></a>
      A také pro tvůrce světa a dobrodružství.</p></div>
</div>
