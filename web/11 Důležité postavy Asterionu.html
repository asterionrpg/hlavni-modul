<h1 style="MARGIN-LEFT: 0; TEXT-INDENT: 0"><a name=_Toc510021025><![if !supportLists]><span
    style="FONT-VARIANT: normal; TEXT-TRANSFORM: uppercase">K.<span
    style="FONT: 7pt 'Times New Roman'">
</span></span><![endif]><span
    style="FONT-VARIANT: normal; TEXT-TRANSFORM: uppercase">Důležité postavy
Asterionu</span></a><span
    style="FONT-VARIANT: normal; TEXT-TRANSFORM: uppercase"><o:p></o:p></span></H1>
<div class="quote">
  <div class="content">Některým byla dána moc zasahovat do chodu světa. Nepřestává mě
    udivovat, že tolik z nich se rozhodlo přiklonit na stranu světla, když
    temnota je tak lákavá a bezpracná.
    <div class="author">Garond Dějepravec</div>
  </div>
</div>

<h2>Alwarin</h2>
<p class=pzviska>Alwarin Bílý, arcimistr Albirea</p>
<p>Alwarin je v současné době jednou z klíčových
  postav v Albireu, stojí nyní jako arcimistr v čele Univerzity magie.
  Jeho minulost je mnohem rozmanitější. Cesty tohoto muže arvedanského původu
  vedly po všemožných oblastech Lendoru a později i Tary. Nyní je už ale poněkud
  unaven svým vysokým věkem (který se blíží osmi stovkám let) a tak se zdá, že
  založení Univerzity magie, elitní školy pro kouzelníky strany dobra, bylo jeho
  posledním velkým posláním. A to už bylo úspěšně vykonáno, protože Univerzita bez
  větších problémů funguje téměř čtyřicet let.</p>
<p>Tento muž je známý svou hlubokou moudrostí, bystrým úsudkem a
  zásadovostí. Chodí oděný v bílé barvě s několika zlatými ornamenty.
  Jeho dalekosáhlé vědění o podstatě světa a jeho zákonech ale není jen
  teoretické, nýbrž se ho snaží také uplatňovat v běžném životě. Alwarin není
  člověkem, který by byl ochoten strávit život z velké části hloubáním a
  promýšlením souvislostí, zavřený někde o samotě jako poustevník, nebo
  akademickými debatami. Jeho povaha ho nutí chodit mezi lidi, žít s nimi,
  pracovat a radovat se, a tak nenápadně předávat své vědění druhým pomocí
  osobního příkladu, kde jim dává vzor toho, jak by měli vystupovat, mluvit a
  chovat se k ostatním.</p>
<p>Z jeho vědeckých počinů můžeme jmenovat dlouhou
  historickou práci, kdy strávil několik let na Taře ještě před začátkem jejího
  dobývání a společně s Riamem Bílým tam prozkoumali několik ruin starobylých
  arvedanských měst. Z těchto výzkumů pak vznikla Alwarinova kniha Arvedanské
  zlomky (vědecké, faktografické zaměření) a Riamovy Příběhy z dávných říší
  (zaměřené spíše beletristicky). Největším Alwarinovým dílem má být Bílá kniha
  života, psaná v současné době, která se dotýká samé podstaty světa,
  transcendentálních oblastí a mnoha dalších témat, a je jakýmsi shrnutím
  filozofického vědění, které autor svou celoživotní prací nabyl. Širší veřejnosti
  nejlépe známým plodem jeho pátrání je nalezení Žlutého pergamenu, staré mapy
  Tary, která se dostala do rukou králi Belgaladovi a nepřímo tak způsobila
  začátek nové epochy, dobývání Tary. Tento svitek ale s jeho osobou spojují
  jen nemnozí, protože Alwarin chtěl raději zůstat v pozadí celé věci a
  nevystavovat se na odiv davům.</p>
<h2>Asáman</h2>
<p><I style="mso-bidi-font-style: normal">Nejvyšší,
  Arideo-ming-seh-jikju-tiu-san
  <o:p></o:p>
</I></p>
<p>V malé cele o půdorysu dvakrát dva metry v útrobách kláštera
  Subotam na úbočí Rudav žije duch tak mocný a prozřetelný, že se s ním málokdo
  může měřit. Tělo Nejvyššího, představeného všech subotamských mnichů (viz <span
      style="mso-field-code: 'REF _Ref404091355 \\h'">Mniši klášterů Subotam<!--[if gte mso 9]>
    <xml>
      <w:data>
        08D0C9EA79F9BACE118C8200AA004BA90B02000000080000000E0000005F005200650066003400300034003000390031003300350035000000
      </w:data>
    </xml><![endif]--></span>),
  je už pouhou berličkou, uměle udržovaným spojením s hmotným světem.</p>
<p>Život asámana byl krušný, plný odříkání a kajícných skutků,
  které se blahodárně podepsaly na jeho duši, zanechaly však viditelné stopy i na
  jeho těle. Vychrtlá tvář, obnažené šlachovité paže a kostnaté ruce vypovídají o
  mnohadenních půstech a tvrdé práci, zatímco tělo a nohy jsou milosrdně skryty
  pod jasně žlutým rouchem, neboť jejich vzhled působí ještě žalostněji. Mysl a
  vůle tohoto muže však neztratily nic ze své pevnosti, bystrosti a pronikavosti.
  Duše asámana neustále putuje Stínovým světem Asterionu, hledá zbloudilé,
  povzbuzuje pokleslé, napravuje pokřivené, pomáhá bezradným a posiluje
  malomyslné. Na této pouti nepotřebuje žádné artefakty, magické předměty či mocné
  zbraně a proto žádné nevlastní. Do přírodní úrovně Asterionu se vydává jen
  zřídka, většinou pouze u příležitosti Velké bohoslužby, kterou slouží
  v klášteře Subotam jednou do roka. Tehdy se zjevuje v astrálním těle.
</p>
<p>Působení Nejvyššího má daleko větší dosah, než by se zprvu
  zdálo. Aura jeho činů pokrývá daleké okolí klášteru Subotam, a proto zde pole
  rodí požehnanou úrodu v ohromném množství, dobytek i lidé netrpí nedostatkem a
  žádná nemoc se jich netkne, počasí je velmi mírné, deště bývá vždy jen tolik,
  kolik je ho zrovna potřeba. Lidé intuitivně cítí toto blahodárné působení a
  odvděčují se mnichům částí své sklizené úrody. Přestože asáman vykonal zejména
  ve Stínovém světě opravdové hrdinské skutky, působení jeho aury na okolí
  kláštera je patrně největším z nich.</p>
<h2>Drik</h2>
<p class=pzviska>Drik Oranžový, oranžový drakočlověk</p>
<p>Domov Drika Oranžového se nachází v srdci Jižního
  hvozdu, v končině temné a černější než noc za novu Modrého měsíce. Cesty
  sem žádné nevedou (kdo by sem vlastně vůbec chodil). Vždyť jediní pocestní,
  které tu lze potkat, mají srdce z kamene a nenávidí vše živé.</p>
<p>Za svého normálního života byl Drik osamělým vědcem
  v zapadlé provincii arvedanského Císařství. Jeho malá postava, věčně
  rozcuchané šedivé vlasy a roztržité chování vzbuzovalo v ostatních soucit
  nebo pohrdání. Když prošel transformací v drakočlověka, zjistil, že má síly
  daleko přesahující moc všech, kteří jím předtím pohrdali. Pod Kharovým vedením
  vnášel hrůzu mezi Arvedany, mnohé dohnal k šílenství a jeho pokusy na
  zajatcích předčily svou krutostí mučírny samotného Khara Démona. Poté, co padlo
  poslední z Devíti knížectví Arvedanů na Taře, se stáhl do hloubi hvozdu a
  pokračoval ve svém zvráceném bádání. Vytvořil lesní zlobry, oživil mnoho stromů,
  které již nikdy nedošly klidu, a z nejpevnějšího a nejstaršího dubu Jižního
  hvozdu, přímo z jeho srdce, vyrval svou hůl a posázel ji rubíny barvy
  zaschlé krve. Krvavá hůl, jak se Drikově palici říká, mu propůjčuje neomezenou
  vládu nad všemi rostoucími stromy, keři a bylinami.</p>
<p>Strašný činů vykonal Drik bezpočet, ale patrně nejohavnějším
  z nich byla genocida spáchaná na dryádách. V Jižním hvozdu dříve žily
  tyto divoké dcery lesa v tisících a nebylo snad jediného palouku, který by
  alespoň jedna z nich neobývala. Každá dryáda je pevně připoutána
  k hvozdu, v němž žije, a jakékoliv delší odloučení od něho ji zabíjí.
  Srdce dryády částečně dlí v některém ze stromů hvozdu a jejich život je
  neoddělitelně spjat. Se smrtí stromu umírá i dryáda. Tohle všechno Drik dobře
  věděl, a když si vybral Jižní hvozd za své sídlo, sťal všechny stromy,
  v nichž srdce dryád přebývalo.</p>

<h2>Khar</h2>
<p class=pzviska>Khar Démon</p>
<div class="quote">
  <div class="content">Vždycky nechejte svému soupeři nějakou šanci na únik, byť by byla
    minimální. Ten, kdo je obklíčený ze všech stran jako krysa zahnaná do rohu, umí
    občas ze zoufalství velice nepříjemně kousnout.
    <div class="author">Pokyny Khara Démona svým generálům</div>
  </div>
</div>
<p>Khar Démon je jméno, které se jako černá nit prolíná celou
  historií Asterionu a stejně jako čas k ní neodmyslitelně patří a vysmívá se
  samotným bohům. V dnešní době sídlí v nepříliš honosném paláci
  v Zemi nářků, aby osobně dohlížel na přípravy svých armád. Nejednotnost
  jeho následovníků si totiž vyžaduje Kharovu osobní přítomnost.</p>
<p>Během let se podoba tohoto mocného muže několikrát změnila.
  Ještě za svého prvního života nechal Khar Démon vtisknout pomocí vysoké magie
  kopii své duše do krystalu. Tento krystal byl pečlivě uschován jeho osobními
  strážci, kteří měli za úkol jej po případné Kharově smrti střežit a snažit se co
  nejrychleji najít vhodného člověka, který by mohl posloužit jako hostitel pro
  Démonovu černou duši. Pak, až byla po dlouhém hledání a dohadování vhodná osoba
  určena, jí byl zavěšen na krk magický krystal a vůdce zla tím znovu dostal
  možnost působit ve světě živých.</p>
<p>Po jeho druhé smrti při vzájemném souboji s Taranisem to
  dlouhou dobu vypadalo, že snad už nedostane příležitost se znovu vrátit ze
  Stínového světa a ovládnout nějaké další tělo. Nakonec ale dílem náhody přece
  jen k jeho třetímu vtělení došlo. Okolnosti, za jakých se tak stalo,
  způsobily, že tělo jeho nositele neodpovídá zcela představám, jaké obyčejně lidé
  o tomto strašném vládci skřetů mívají. Magický krystal, obraz duše Khara Démona,
  si totiž na krk navlékl mladý a vyzáblý obchodník s klenoty, nepříliš
  pohledné tváře poznamenané nějakou kožní nemocí, se slámově žlutými umaštěnými
  vlasy. Přes veškerou snahu a seslaná kouzla se každý pokus o vylepšení Kharova
  vzhledu jeví spíše jen jako groteskní maska nebo laciný make-up.</p>
<p>Ovšem pod touto nedůstojnou slupkou dřímá duše rozhodného,
  energického, nekompromisního člověka, skvělého stratéga, nesmiřitelného
  protivníka s železnou vůlí a krutého, děs budícího vládce. Každý, kdo
  slyšel Khara Démona hřímat jeho dunivým hlasem, kdo spatřil nekonečnou hloubku
  zla v jeho očích, kdo viděl ledově netečný výraz v jeho tváři, když
  bez jediného slůvka varování zabíjel svého generála, tomu navždy zůstane
  v srdci vypálen černý cejch zmaru. Neoddělitelnou součástí Khara Démona je
  krystal, obraz duše, zavěšený na jeho krku. Z něj čerpá veškerou sílu a
  moc. Jakmile by byl obraz duše odstraněn z dosahu člověka, který jej nosí,
  musel by se Khar Démon vrátit do Stínového světa Asterionu.</p>
<p>O skutcích Khara Démona by se daly napsat tlusté svazky a
  také už byly napsány. To on rozeštval proti sobě Arvedany, rozpoutal tisíce let
  trvající války, pokořil a vyhladil mnohá království, stvořil zrůdy vysmívající
  se samotným bohům, zotročil statisíce lidí, trpaslíků a elfů, pokřivil mnohé
  národy, postavil proti sobě ve válce rodné bratry a spáchal mnoho dalších
  odporných činů, za něž by zasloužil smažit se v duchovním pekle. Ale jeho
  nejtemnějším činem bylo to, že se odmítl podřídit zákonům vesmíru a po své smrti
  neodešel do Vnějšího světa Asterionu, zůstal ve Stínovém světě a tam vyčkával až
  do chvíle, kdy mu jeho služebníci připravili cestu zpět na Asterion.</p>
<h2>Kirbeg</h2>
<p class=pzviska>Kirbeg Žlutý, žlutý drakočlověk</p>
<p>Už dlouhá léta se Kirbeg nezapojuje do sporů mezi lidmi,
  elfy, trpaslíky a dalšími národy a Kharem Démonem. Ve svém sídle na Ostrově
  albatrosů bádá a pokračuje v učení svých dávných předků, Arvedanů.</p>
<p>Kirbeg je po tělesné stránce obyčejný, průměrný muž, jehož by
  si sotva někdo všiml. Ovšem jeho bystrá mysl a vytrvalost mu přinesly úctu jak u
  Arvedanů, tak u Khara Démona. Ve svém dračím těle se účastnil jen velmi malého
  počtu bitev a tažení a sám nebojoval téměř vůbec. Zato zdokonalil bojové
  techniky skřetů, vylepšil jejich zbraně a zbroj, vymyslel nové taktiky vedení
  bitev a v neposlední řadě připravil pár druhů magických střel na podporu
  útoku. Nejedná se však o obyčejné výbušné střely, to by uráželo Kirbegovo umění.
  On sestrojil rachejtle obsahující paralyzující plyny, halucinogeny, otravné
  látky a plyny útočící na lidskou psychiku. Oddíl, který byl zasažen některou
  z Kirbegových střel, často bojoval proti vlastním lidem nebo složil zbraně
  a bez boje se vzdal. Když arvedanští velitelé uviděli ve skřetích oddílech vlát
  Kirbegovu zástavu, proklínali svou smůlu a někdy také bohy, že musí bojovat
  s tímto nepřítelem. A jejich strach byl většinou na místě.</p>
<p>Přestože úspěchy Kirbega na válečném poli jsou značné,
  nejslavnější a nejtěžší zápas v jeho životě se odehrál v tiché
  místnosti vysoké věže blízko Aureanu, Města Sluncí. Obklopen tisíci svazky,
  naplněnými moudrostí Arvedanů, sváděl souboj dvou vůlí s Lordem mágem
  Xengartem. Navenek nebylo vůbec poznat, že zde dochází k urputnému a
  zuřivému boji, snad jen upřené pohledy obou soků, napjaté výrazy a kapičky potu
  perlící se na Kirbegově čele mohly něco naznačit. Takto v napjatém tichu
  stáli a jejich mysli zápolily bezmála tři hodiny. Pak do hry vstoupila strašná a
  černá vůle Khara Démona a Xengart se s výkřikem nekonečné bolesti zhroutil
  mrtev na zem.</p>
<h2><a
    name=_Toc510021031><![if !supportLists]>K.1<span
    style="FONT: 7pt 'Times New Roman'">
</span><![endif]>Lien</a></h2>
<p class=pzviska>Lien Fialový, fialový drakočlověk</p>
<p>Přestože se v době Kharovy prohry většina jeho
  služebníků od něj odvrátila, jeden vytrval a nezakolísal ve své víře. Tímto
  mužem je fialový drakočlověk Lien, který nyní má také své sídlo poblíž Kharova
  tak, aby mohl být svému pánu neustále po ruce.</p>
<p>Lienova nebývalá věrnost není jen důsledkem silného pouta
  mezi ním a Kharem Démonem. Vysoký a svalnatý muž s krátkými vlasy a
  neustálým úšklebkem ve tváři není zvyklý příliš přemýšlet a zrada, má-li být
  úspěšná, si vyžaduje alespoň špetku intelektu. Tu ovšem Lien nemá. Když byl
  ještě Arvedanem, patřil k nejnižší společenské třídě a dělal samé podřadné
  práce. V boji proti skřetům se však bil jako lev a možná by jej čekala
  slibná vojenská kariéra, kdyby nepadl do zajetí Khara Démona. Ve svém novém
  drakolidském těle se dál rozháněl svou obří dvojsečnou sekyrou a jeho pološílený
  způsob boje budil v řadách nepřátel panický strach. Jeho sekyru popsali
  zajatí arvedanští kouzelníci mocnými runami a z nebezpečné zbraně se stala
  zbraň smrtící.</p>
<p>Lien proslul jako neporazitelný bojovník v soubojích
  jeden na jednoho. Občas se stávalo, že velitel arvedanské pevnosti vyzval
  skřetího velitele na souboj, kterým se měl určit další osud tohoto opevnění.
  Khar Démon rád tyto výzvy přijímal, protože věděl o Lienově nadlidské síle.
  Během válek s arvedanským Císařstvím a knížectvími padlo v soubojích
  ostřím Lienovy sekery na tři sta velitelů, padesát urozených, tři králové a
  jeden lord. Před každým soubojem Lien rád vyjmenovává všechny protivníky, které
  kdy v boji jeden na jednoho porazil, a když jej někdo přeruší, nese to
  velmi nelibě a přestává rozlišovat mezi divákem a nepřítelem.</p>
<h2>M’biya</h2>
<p>O temných elfech se mezi lidmi vypráví spousta neuvěřitelných
  zkazek a historek, většinou nepravdivých nebo značně přehnaných. V jednom ohledu
  však mají pravdu, uprostřed pouště Mar’nub stojí kamenné město, za jehož zdmi
  žijí mudrcové, proroci a moudří kněží. A odtud také M’biya pochází a zde končí
  její cesty.</p>
<p>Na své pouti prochází mnoha kraji a někteří lidé ji už dobře
  znají. Ebenová pokožka ve tváři ostře kontrastuje se sněhobílými vlasy a
  pískovými šaty, a proto je nepřehlédnutelná i v davu lidí. Její mimika a pohyby
  těla vyvolávají v okolních lidech pocit klidu a lehkosti a zvuk jejího hlasu
  utišuje jakoukoliv jinou řeč. Ti, s nimiž hovoří, naslouchají s posvátnou úctou
  a přijímají její slova s dětským nadšením. Srdce mnohých jsou ovšem zatvrzelá a
  neoblomná, a tak někdy na své cestě najde jen zavřenou městskou bránu nebo lidi
  výhružně stojící s kameny v rukou, připravené vyprovodit ji ven ze
  zdejšího kraje. Řeč a kázání M’biyi se nesnaží přesvědčit posluchače o víře
  temných elfů, ale spíše jim opatrně a nenásilně vnuknout myšlenky, z nichž tato
  víra čerpá.</p>
<p>Síla M’biyina hlasu dokáže někdy dělat zázraky. Při jedné ze
  svých cest Rychlými dunami spatřila osamělého Nunmejce, falešného průvodce
  pouští. Dala se s ním do řeči a poté, co rozhovor skončil, vydal se Nunmejec
  spolu s M’biyou zpět ke své karavaně, kterou předtím za svítání okradl a
  ponechal jejímu osudu. M’biya uklidnila rozvášněné a okradené kupce, Nunmejec
  jim vše vrátil a dovedl je k jejich cíli. Pak jako učedník odešel do kamenného
  města v poušti, aby činil pokání a získal moudrost temných elfů.</p>
<h2>Riam</h2>
<p class=pzviska>Riam Bílý, bílý drakočlověk</p>
<p>V samotném srdci Dálav, v Albireu, žije jeden
  z deseti výsledků experimentů Khara Démona. Riam Bílý je členem organizace
  Orlích poutníků a zastává důležitý post v radě Zlatého kruhu. Většinu času
  tráví ve své honosné vile ve Zlaté čtvrti, občas se ale nenápadně vytratí
  z města a vydává se na dlouhé cesty do blízkých i vzdálených krajů. Své
  dračí podoby v Dálavách užívá jen v případech krajní nouze, ovšem
  v málo lidnatých krajích si někdy proměnou v draka ušetří dlouhou a
  namáhavou cestu.</p>
<p>Riam je urostlý, statné postavy. Od hlavy k patám měří
  bezmála dva metry. Jeho tvář je tváří mladého, třicetiletého muže, zato jeho
  hluboké modrozelené oči prozrazují věk mnohem starší. Obličej má dokonale
  tvarovaný, jako vyřezán nebývale zručným sochařem do světlého dřeva, orámovaný
  prameny hustých hnědých vlasů. Jeho postoj a gesta vyjadřují rozhodnost a
  jistotu, s jakou je odhodlán dosáhnout svých cílů. Riam nemá žádné oblíbené
  šaty nebo druh oděvu, a proto se na cestách i ve městě objevuje každou chvíli
  v jiném oblečení. Ve své vile má pečlivě ukrytu řadu arvedanských
  artefaktů, které nashromáždil za svého dlouhého života a které uchovává časti
  jen pro připomínku starých časů. Pouze jeden předmět ze své sbírky čas od času
  použije na svých cestách – těžké válečné kladivo nesoucí jméno „Velekondoří
  spár“.</p>
<p>Život Riama Bílého je nedílně spjat s ostatními
  drakolidmi a s Kharem Démonem, jelikož ti všichni jej k smrti nenávidí
  a dali by cokoliv za jeho hlavu. Souboj mezi oběma stranami neustále probíhá,
  ale drtivá většina lidí o něm nemá ani zdání. Čtyři mrtví drakolidé mluví
  jednoznačně ve prospěch Riama Bílého, který je ovšem nezabil vlastní rukou, ale
  vždy stál v pozadí a podporoval vykonavatele jeho záměrů. Tento postup není
  známkou Riamovy zbabělosti, ale spíše opatrnosti a snahy o utajení své pravé
  identity.<I style="mso-bidi-font-style: normal">
    <o:p></o:p>
  </I></p>
<h2>Rungil</h2>
<p class=pzviska>Rungil Temná, Paní hvězd</p>
<p>Rungil je královnou lesních elfů, kteří sídlí v Červeném
  lese. Ve velkém elfím městě uvnitř tohoto hvozdu, zvaném Platanový Háj, má kromě
  většiny národa i ona své sídlo. Je jím Zrcadlový palác, nacházející se
  v severní části města. V Platanovém Háji roste nespočet mohutných
  stříbrných platanů, dodávajících městu charakteristický vzhled (a vlastně také
  název), a ty nejobrovitější platany rostou ve velkém kruhu právě okolo
  královnina paláce. Mimo Červený les se Rungil objevuje jen občas. Každým rokem
  počátkem jara se vydává s početným doprovodem na výpravu do svatyně
  v Elfích kopcích, přičemž na zpáteční cestě setrvává zpravidla několik dní
  v Albireu, ve Městě bílého mramoru. Při pobytu v něm se obvykle
  zdržuje na Univerzitě magie, kde se setkává a radí s Alwarinem Bílým.
  V jiných částech Tary bývá vídána zřídkakdy.</p>
<p>Od typického vzhledu lesní elfky ji odlišují její tmavě hnědé
  oči, protože obvyklé jsou šedé, ale vlasy má havraní, tak jako většina
  ostatních. Nosí nejčastěji černé šaty a na krku se jí třpytí diamantový
  náhrdelník. Mezi elfy má velkou autoritu, protože všichni se již za dlouhá léta
  její vlády přesvědčili, že je moudrá a miluje svůj lid více než moc, kterou nad
  ním má. Všichni elfové z Červeného lesa jí plně důvěřují a byli by za svou
  vládkyni ochotni kdykoliv položit život.</p>
<h2>Sariika</h2>
<p>V hlubinách Lesa padajících stínů, v chýši z uschlých větví a
  odumřelých kmenů žije rusovlasá elfka Sariika, aby spolu s enty a dryádami
  chránila les proti skřetí zlobě a lidské nenasytnosti.</p>
<p>Postavou a bledou kůží připomíná Sariika mladou břízku, její
  dlouhé do ruda zbarvené vlasy zase odrážejí jejího ohnivého ducha, který se
  projeví vždy, když někdo začne ubližovat jejímu lesu. Pak se během okamžiku dává
  do zběsilého běhu, aby co nejdříve zastavila to barbarské počínání. Cestou se k
  ní přidávají její přátelé z řad zvířat, entů, dryád a jiní druidové, až tvoří
  mocnou družinu rozezlených mstitelů lesa. Každý, kdo příliš necitelně a ve
  velkém měřítku porušuje rovnováhu mezi hvozdem a okolím, se stává nesmiřitelným
  nepřítelem Sariiky a buď odčiní svou nerozvážnost, nebo zemře. I ti, jimž se
  podaří včas z hvozdu prchnout, nejsou do konce svých dní v bezpečí, neboť paměť
  stromů sahá až do dávných věků a spáchané křivdy se nezapomínají.</p>
<p>Sariika nerozlišuje mezi Kharovými přisluhovači, lidmi
  z Lendoru nebo trpaslíky z Khelegových hor. Proto bojuje zároveň proti
  Drikovi a jeho nohsledům a minkorským dřevorubcům. Jejím životním cílem je však
  zbavit Les dávno mrtvých těch prokletých stvůr, kostlivců, zombií a dalších
  nemrtvých. Sariika podnikla už několik výprav k doupěti tohoto zla, k starému
  městu Marellion, a bezmocné kvílení přízraků donucených opustit hvozd a
  s ním i říši živých, je pro ni jedním z nejkrásnějších zvuků vůbec.
  Množství a síla nemrtvých ve hvozdu přesahuje ovšem i její síly, a tak jejich
  úplné vyhubení není příliš reálné.</p>
<h2>Ugrien</h2>
<p class=pzviska>Ugrien Ukrutná, Ugrien Věrolomná, Ugrien Krvavá</p>
<p>Černá dračice Ugrien nemá na Asterionu žádné sídlo nebo
  místo, kterému by se dalo říkat domov. Místa svého pobytu poměrně často
  střídá.</p>
<p class=tajndaje>Její historie se začala psát před mnoha lety na Modrém měsíci.
  Nikdo by si tam tehdy nedokázal představit, že z nádherné, veselé a všemi
  milované elfí velekněžky se stane nejstrašnější bytost světa. Žel bohu, je tomu
  tak. Po příchodu Arvedanů na Modrý měsíc a jejich potyčkách se vznešenými elfy
  to byla právě velekněžka, která zavedla své druhy skrz meziplanetární bránu na
  Asterion a pokračovala v boji s nenáviděným nepřítelem. Když se vznešení elfové
  s Arvedany dohodli a odešli do Dračích skal, cítila se velekněžka zrazena a
  vynesla jak nad Arvedany, tak nad svými druhy strašlivou kletbu. Nedokázala se
  vzdát boje proti nepříteli a teď jí byli nepřáteli všichni.</p>
<p>Soustředila kolem sebe největší vyvrhele společnosti, jimiž
  pohrdal i Khar Démon, a začala krví psát svůj černý příběh. Její nohsledi
  umírali, ale velekněžka dál tančila nad mrtvými těly svých nepřátel. Byla
  cynicky chladná, lstivá, bezohledná a neuvěřitelně krutá a děs jejích činů se
  odvážili popsat ve svých baladách jen ti nejotrlejší z nejotrlejších bardů. A
  tak se jednoho slunného dne na jaře, jako výsměch okolním krásám přírody,
  objevil na povrchu Asterionu černý drak. V dračím těle Ugrien dál otravovala
  životy lidí, trpaslíků, elfů a ostatních ras a soupeřila s Kharem Démonem o
  nadvládu nad skřety a dalšími tvory zla.</p>
<p>Všechny významné skutky Ugrien jsou natolik zrůdné, že i
  pouhý jejich popis šokuje otrlé a pohoršuje zavržené, a proto se raději budeme
  věnovat Ugrieninu bratru Trigerogovi. Také on opustil své příbuzné
  v Dračích skalách, ovšem kvůli studu a výčitkám svědomí, že nedokázal
  Ugrien zabránit v jejích zvrácenostech. Celá dlouhá staletí se Trigerog pokoušel
  přijít na způsob, jak zbavit svět této hrůzy, a také se několikrát pokusil
  černou dračici zabít. Vždy však on, nebo ti, které poslal, zklamali. S každým
  dalším nezdařeným pokusem roste jeho zoufalství a také zatvrzelost, s níž pátrá
  po zbrani proti své sestře.</p>

<h2>Zantur</h2>
<p class=pzviska>Zantur Modrý, modrý drakočlověk</p>
<div class="quote">
  <div class="content">Každý může mít cokoliv, o čem kdy snil. Stačí jen věřit sám
    v sebe a v sílu své vůle a celý svět se vám plazí u nohou.
    <div class="author">Zantur Modrý</div>
  </div>
</div>
<p>Modrý drakočlověk Zantur je nucen trávit většinu svého času
  v čele některé z Kharových armád, protože je jedním ze dvou posledních
  drakolidí, kteří zůstali Démonovi věrní (tím druhým je Lien Fialový). Všichni
  ostatní buď padli nebo se odtrhli a sledují své vlastní cíle ve vlastních
  panstvích. Zantur je tak v současné době asi tím nejzkušenějším vojevůdcem,
  kterého má pán temnot k dispozici. Tím víc je Kharovi líto, že Zantura čím
  dál tím méně ovládá, a sílí v něm pocit, že ho také brzy ztratí.</p>
<p>V poslední době se nedá přehlédnout, jak slábne
  Zanturova ochota věnovat se dlouholetým vojenským tažením a plahočit se po
  širých pláních Tary v čele ohromných vojsk, či radit se s Kharem o
  tom, kde a jakým způsobem nejlépe udeřit, a jak se raději namísto toho stále
  častěji uchyluje do samoty a ve hlubinách Posledního lesa pátrá po kdovíčem.
  Zantur Modrý vyhlásil pro skřety zákaz vstupu do zbylé části Posledního lesa pod
  záminkou, že tam po smrti odcházejí odpočívat duše skřetích válečníků a nikdo je
  nesmí rušit. Ve skutečnosti si tím otevřel prostor pro důkladný a nerušený
  průzkum pozůstatků Thurgu, bývalého hlavního města Agrenského knížectví
  Arvedanů. Khar o celé této věci ví a zpočátku s ní souhlasil, ale jen do té
  doby, než nad ní ztratil kontrolu a Zantur se začal chovat tak, jako by ho nic
  jiného na světě nezajímalo. Khar však nemá prostředky, jak by ho mohl přivést
  zpět k poslušnosti.</p>
<p>Pro Khara Démona je Zantur, urostlý muž, který chodí oděný
  v jasně modré a ve zlaté, tak cenný především kvůli svým psychickým
  schopnostem. Jeho ohromující síla vůle, schopná vsugerovat druhým jakýkoliv
  pocit či myšlenku, se již mnohokrát prokázala v různých bitvách (a také
  v menších potyčkách) jako nenahraditelná. Tento muž dokázal v několika
  případech zničit jednotku nepřátel, která čítala sto mužů, bez jediného hnutí
  prstem. Jen jeho síla vůle stačila k tomu, aby všichni v okamžiku
  spáchali sebevraždu. Nejvíce se proslavil tím, jak v roce –2101 dokázal
  obránce Zürku přinutit k tomu, aby otevřeli městskou bránu a vpustili
  nepřítele do města, čímž valnou měrou přispěl k jeho dobytí. Zürk, hlavní
  město Torenského knížectví, bylo totiž tak dobře opevněno ve skalách, že by bylo
  za normálních podmínek asi nedobytné.</p>

<h2>Zyl</h2>
<p class=pzviska>Zyl Červený, červený drakočlověk</p>
<div class="quote">
  <div class="content">Když se ti přestane dařit a začneš prohrávat, je na čase změnit
    pravidla hry.
    <div class="author">Zyl, červený drakočlověk</div>
  </div>
</div>
<p>Domov Zyla Červeného je v Tisíci jeskyních, občas se
  ovšem vydá na krátké výlety do Země nářků nebo Dálav. V Zemi nářků však
  nenavštěvuje palác Khara Démona, ale naopak podněcuje mezi skřety nepokoje,
  zpochybňuje Kharovo postavení a šíří různé nepravdivé zprávy, jen aby posílil
  svá vojska v Tisíci jeskyních.</p>
<p>Přestože Zyl patří podle roku přeměny k nejmladším mezi
  drakolidmi, brzy se stal nejoblíbenějším Kharovým generálem. Mladý, energický,
  světlovlasý muž s pevným pohledem a sebejistým vystupováním, vynikající
  šermíř a geniální stratég se uvedl v několika nepříliš důležitých potyčkách
  na hranici arvedanského Císařství. Jeho taktické myšlení mu však brzy zajistilo
  velení nad hlavními voji skřetích armád. Po druhé smrti Khara Démona mu byl
  svěřen posvátný Kalich sedmi duší, jedna ze svatých relikvií Kharova božského
  kultu. Díky kalichu jeho moc ještě vzrostla a to až do té míry, že Zyl nabyl
  pocitu, že si vystačí bez svého pána. Vystavěl své sídlo v Tisíci jeskyních
  a začal zde shromažďovat skřety. Znovuvtěleného Khara Démona označil za
  podvodníka a zrádce a sám sebe, jako držitele Kalichu sedmi duší, prohlásil za
  jediného vládce nad skřety a všemi bytostmi zla. Z ruin Derteonu vyzvedl
  zbraně a několik zajímavých artefaktů, které kdysi patřily jeho lidu, a tím si
  zajistil, že ho Khar Démon začal brát vážně.</p>
<p>Pravděpodobně nejslavnějším kouskem této rozporuplné postavy
  skřetí historie bylo vypátraní a zajmutí jednoho z největších hrdinů třetí
  války s Arvedany, Araka Taroského. Arakova odvaha a neuvěřitelné štěstí
  překazily skřetům mnohé slibné akce a často způsobily, že byly Kharovy oddíly
  přepadeny ze zálohy a do posledního muže vybity. Zylovým oddílům se podařilo
  vypátrat Arakovu skrýš v bažinách severovýchodně od Tichých vod a Zyl
  samotný se s obávaným hrdinou střetl, ovšem v dračí podobě. Tehdy
  poprvé opustilo Araka jeho pověstné štěstí, když jej Zyl postupně zatlačil na
  okraj hlubokého mokřadu a jediným mohutným úderem své tlapy jej vrhl do hlubin.
  Jako trofej sebral topícímu se Arakovi stříbrnou přílbu s červeným znamením
  lva, kterou nosí až do dnešních časů.</p>